---
uid: jiri.svoboda
name: Jiří Svoboda
category:
  - clenove
  - mo
  - mshavlbrod
  - pmshavlbrod
ordpmshavlbrod: 1
ordmo: 2
description: předseda Místního sdružení Havlíčkův Brod
profession:
heroImg: banner-default.jpg
img: people/jiri-svoboda.jpg
mail:
  - jiri.svoboda.hb@pirati.cz
partyUid: pirati
---

**Jiří Svoboda** (* 22. června 1984)

je členem Pirátské strany, KS Vysočina a MS Havlíčkův Brod a žije v Havlíčkově Brodě s drobnými studijními přestávkami již 35 let.

Po učňovském studiu v oboru kuchař absolvoval nástavbové studium Společné stravování. Poté navštěvoval Obchodní akademii a státní Jazykovou školu Jihlava v jednoletém kurzu cizích jazyků s denní výukou. Na základě tohoto studia vykonal v Goethe institut Prag zkoušku Zertifikat Deutsch. Od roku 2006 studoval Filozofickou fakultu Univerzity Pardubice v bakalářském oboru Historické vědy: Historicko-literární studia. Bakalářská práce: Smlouva o ústavě pro Evropu - mediální obraz v denním tisku. V letech 2009 – 2012 studoval na Pedagogické fakultě Univerzity Karlovy obor Učitelství společenských věd, etiky a filozofie pro SŠ a VOŠ, kde složil státní zkoušky z pedagogiky a psychologie.

Jiří Svoboda, ještě jako stážista, pracoval v letech 2004 – 2013 v nejrůznějších médiích, například v Deníku Havlíčkobrodska, ve Webmagazínu, ve webzinu Doupě atp. Zabýval se též výukou a lektorstvím. Od roku 2013 pracuje na volné noze jako OSVČ v oblastech internetového marketingu, Public a Media Relations, copywritingu, reklamě a IT. Tento obor jej seznámil i s činností politického marketingu. Od roku 2017 pracoval v oboru Public Relations v organizaci KOUS Vysočina.

Jiří Svoboda je v politice činným od roku 2009, kdy vstoupil do Strany zelených. V této straně se účastnil několika voleb. V roce 2015 se stal předsedou základní organizace v Havlíčkově Brodě, v roce 2016 poté 1. místopředsedou Zelených v Kraji Vysočina. V komunálních volbách v Havlíčkově Brodě vedl jako lídr kandidátku hnutí Společně pro Brod, kde aktivně komunikoval i s místními Piráty. Členem Pirátské strany je od roku 2019. Jiří Svoboda působil v Mediálním výboru zastupitelstva města Havlíčkův Brod a ve Finančním výboru zastupitelstva města Havlíčkův Brod. Nyní působí za Pirátskou stranu ve Výboru pro cestovní ruch, média a kulturu. Jiří Svoboda se dlouhodobě věnuje prosazování transparentnosti v politice. Ještě jako člen mediálního výboru inicioval vznik rozklikávacího rozpočtu města.

V blížících se volbách do krajského zastupitelstva Kraje Vysočina (2020) by se chtěl Jiří Svoboda primárně zaměřit na oblasti kultury a cestovního ruchu, sekundárně by se chtěl poté věnovat informatice a Smart regionu.

Jiří Svoboda se v roce 2013 účastnil finále soutěže Česká inovace s projektem „Protrhnuté plátno“. Kromě toho založil internetový magazín o bydlení a životním stylu Dokonalé bydlení. Již několik let působí jako dramaturg Filmového OKA, které je součástí Klubu Oko Havlíčkův Brod. Mimo to byl organizátorem festivalu dokumentárních filmů Jeden svět Havlíčkův Brod a Balkánského filmového festivalu. Donedávna působil v pozici místopředsedy Škoda klubu Havlíčkův Brod, který každoročně pořádá Automobilovou orientační soutěž Škoda klubu Havlíčkův Brod. Ve volném čase Jiřího Svobodu baví kultura, sebevzdělávání, cestování, vaření, sport, turistika.
