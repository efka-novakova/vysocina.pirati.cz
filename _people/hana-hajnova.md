---
uid: hana.hajnova
name:     Hana Hajnová
category:
  - clenove
  - mstelcsko
  - pmstelcsko
  - kandidat2018
ordpmstelcsko: 2
description: 1. místopředsedkyně Místního sdružení Telčsko
profession: projektová manažerka
img: people/hana-hajnova.jpg
mail:
  - hana.hajnova@pirati.cz
  
---

**Mgr. Hana Hajnová**

*Pirátka, projektová manažerka, mediální experimentátorka, dobrovolnice, máma dvou dětí, telčská zastupitelka.*

Vystudovala jsem na Fakultě sociálních studií Masarykovy univerzity v Brně obor sociologie a evropská studia. Již při magisterském studiu jsem začala pracovat jako projektová manažerka v Jihomoravském inovačním centru.

Ze začátku jsem se věnovala zejména problematice strukturálních fondů – psaní a administrativa projektů, či psaní a vedení mezinárodních projektů. Spolupráce se širokou škálou firem mě motivovala k dalšímu osobnímu rozvoji, kdy jsem například úspěšně složila zkoušky k certifikaci projektových manažerů IPMA. Od roku 2012 jsem začala intenzivně spolupracovat se startupy (konzultace podnikatelských záměrů, dotační poradenství, apod.) a podílet se na vytváření koučinkového schématu pro rozvoj zralých firem. Aktivně se zajímám o koncepty regionálního rozvoje zaměřené zejména na problematiku smart specialization strategies a spolupracovala jsem na tvorbě regionální inovační strategie Jihomoravského kraje.

Od roku 2013 bydlím opět trvale v Telči, kde jsem se kromě mateřských povinností začala věnovat i místní politice. V roce 2014 jsem kandidovala poprvé za koaliční sdružení Společně pro Telč - Piráti a Zelení. Sdružení získalo nakonec 2 místa v Zastupitelstvu. I když já osobně jsem se do zastupitelstva nedostala, rozhodla jsem se v listopadu 2014 stát členkou Pirátů a od té doby se více aktivně zapojovat do pirátského dění na Vysočině.

V roce 2018 jsem kandidovala podruhé do telčského zastupitelstva za koalici Společně pro Telč - Piráti a Zelení a tentokrát se mi společně se 4 dalšími kolegy podařilo zastupitelský mandát získat. V povolebních vyjednáváních jsem usilovala o místo v radě města, ale bohužel jsme s kolegy skončili nakonec v opozici. I tak se ale snažíme prosazovat body z volebního programu, zejména větší transparentnost radnice a zlepšení komunikace s občany.

V srpnu 2018 jsem byla zvolena vedoucí Mediálního odboru KS Vysočina, pravidelně organizuji úklidové akce v rámci Ukliďme Česko v Telči a pádluji i kapitánuji na dračích lodích v Telči. Mým velkým koníčkem je kroket (už několik let jsem předsedkyní telčského kroketového klubu se kterým se nám podařilo v Telči vybudovat jediné profesionální kroketové kurty v ČR), tancování, snowboarding a knihy.

Nejdůležitějšími hodnotami jsou pro mě svoboda a láska a oblíbeným mottem „Život je radostná spoluúčast na zázraku bytí.“ (Václav Havel)
