---

uid: vojtech.prchal            
name:     Vojtěch Prchal       
fullname: Vojtěch Prchal      
category:
  - kandidat2018             
description: kandidát do komunálních voleb 2018 - Jihlava 
profession: Produktový manažer v inovačním prostředí, doktorand, hodnotitel pro ekonomické vysokoškolské programy v Národním akreditačním úřadu
img: people/vojtech-prchal.jpg

---

Zastupitel města Jihlava. 

Vyrostl jsem a žiji v Jihlavě, věnuji se práci v inovačním a startupovém prostředí, zajímám se o tematiku Smart cities a o víkendech si dodělávám doktorát. Jsem cestovatel a dobrodruh.

Do zastupitelského křesla mě přivedla chuť podílet se na chodu města a neochota nečinně přihlížet. Svůj vliv měla zajisté také inspirace mým otcem, který byl v minulosti radním. Zajímám se o témata otevřené radnice, participace občanů, elektronizace úřadů a Smart city. Kromě **[funkce zastupitele](https://vysocina.pirati.cz/aktuality/rozhovor-vojta-prchal.html)** jsem členem kulturní komise, pracovní skupiny pro stavbu nového zimního stadionu, členem dozorčí rady HC Dukla Jihlava a předsedou představenstva společnosti TENISCENTRUM JIHLAVA, a.s.

V profesním životě mi hodně přinesl Mezinárodní festival dokumentárních filmů, na jehož organizaci se od roku 2010 v různých rolích podílím. Dva a půl roku jsem strávil na HR ve ŠKODA AUTO a od jara roku 2018 jsem rok spolupracoval s jedním z pražských inovativních company builderů na fintechových projektech (propozice pro bankovní produkty, online účetnictví, risk management). Příležitostně se věnuji hodnotitelství ekonomicky zaměřených vysokoškolských programů pro Národní akreditační úřad, dodělávám si doktorát v ekonomii, kde se ve svém výzkumu zaměřuji na Insolvenční rejstřík a s kamarádem organizujeme netradiční kulturní festival.

Mým velkým koníčkem je cestování. Každý rok se snažím vyjet do nějaké zajímavé země a poznat místní zvyky a kulturu. Zatím se mi podařilo strávit 3 měsíce v Kanadě, 2 měsíce v Indii a na Srí Lance a několik týdnů na Kubě, Taiwanu, ve Vietnamu a Jižní Africe (JAR, Zimbabwe, Botswana, Mosambik). Člověk se díky cestování učí ve všech ohledech. Hlavně toleranci a nadhledu. A to se hodí vždy, politiku nevyjímaje.
