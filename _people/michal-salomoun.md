---
uid: michal.salomoun
name: Michal Šalomoun
category:
  - senat2018
description: kandidát do krajských voleb 2020
profession:
heroImg: banner-default.jpg
img: people/michal-salomoun.jpg
partyUid: bezpp
---

Michal Šalomoun (* 21.10.1974 v Třebíči) Nyní žije na Vysočině a soudí se s kolektivními správci po celé republice.

Po maturitě na Gymnáziu v Třebíči odešel do Brna studovat činoherní režii na Janáčkovu akademii múzických umění. Brzy přestoupil do ateliéru nedávno zesnulého prof. Antonína Přidala a vystudoval studijní program rozhlasová a televizní dramaturgie a scénáristika. (Diplomová práce: Humor seriálu Simpsonovi.)

Paralelně s JAMU začal studovat Právnickou fakultu Masarykovy Univerzity v Brně: Vysokoškolské vzdělání v magisterském studijním programu Právo a právní věda. (Diplomová práce: Právní ochrana názvů, postav a příběhů uměleckých děl.) Knižně vydáno u C.H.BECK r. 2003, druhé vydání 2009.

V letech 2005 – 2010 pokračoval ve studiu na Právnické fakultě Masarykovy Univerzity v Brně v doktorském studijním programu teoretické právní vědy. (Disertační práce: Právní aspekty humoru.) Knižně vydáno u C.H.BECK r. 2011.

Od roku 2008 začal působit jako samostatný advokát s generální praxí. Odborně zaměřen na autorské právo, ochranu osobnosti, ochranu osobních údajů a směnky. V rámci své odbornosti osloven tehdejším předsedou Pirátské strany Ivanem Bartošem ke spolupráci s Pirátskou stranou ohledně války s kolektivními správci - https://wiki.pirati.cz/valkaskolektivnimispravci. V současné době Pirátskou stranu obhajuje v trestním řízení ohledně obvinění související s provozováním internetové stránky www.sledujuserialy.cz, kdy jde v podstatě o vyvrcholení kampaně „Odkaz není zločin“.

V odborných kruzích se velmi kriticky vyslovuje k praktikám kolektivních správců a kromě restauratérů, provozovatelů obchodů, pořadatelů koncertů zastupuje i lázeňská zařízení, kde jde o úhradu výpalného za umístění televizorů na pokoje pacientů.

Tvůrce unikátního projektu www.copymarket.cz, který je alternativou ke kolektivní správě hudebních děl a stránky www.vylouceniucinkuhromadnesmlouvy.cz umožňující nositelům správ zakázat kolektivním správcům, aby jejich jménem inkasovali odměny.

Jeho zájmy jsou: ryby, včely, houby a taroky.

Má-li zlo triumfovat, potřebuje jediné - aby slušní lidé nedělali nic.
Edmund Burke
