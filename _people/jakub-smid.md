---
uid: jakub.smid
name: Jakub Šmíd
category:
  - clenove
  - mshavlbrod
description: člen Místního sdružení Havlíčkův Brod
profession: 
img: people/jakub-smid.jpg
mail:
  - jakub.smid@pirati.cz
  
---

Jakub Šmíd se narodil 21. února 1985 v Praze, vyrůstal v Dejvicích, kde navštěvoval sportovní základní školu. Absolvoval Technické lyceum, kde působil po celé čtyři roky ve funkci předsedy třídy. Poté zahájil svůj návrat k přírodě studiem na České zemědělské univerzitě, kde absolvoval obor zahradnictví a doktorské studium zaměřené na léčivé, aromatické a kořeninové rostliny.

V roce 2010 se z Prahy a jeho okolí odstěhoval na Vysočinu za lepším vzduchem a lepšími lidmi. Na ČZU stál u zrodu první legální pěstírny konopí s obsahem THC vyšším než 0,3 %. Od roku 2015 pracuje jako zahradník v Chateau Herálec, kde pečuje o anglický park a zásobuje hotelovou kuchyni jedlými květy, divokými rostlinami a vypěstovanou zeleninou.

Jakub Šmíd má dvě děti, žije na statku zděděném po babičce, ve volném čase se věnuje jeho rekonstrukci, chovu domácích zvířat, volejbalu, aktivitám pro děti a kreslení komiksů. Do České pirátské strany vstoupil v roce 2016. Jeho hlavními politickými cíli jsou legalizace konopí, obnova biologické rozmanitosti a mikroklimatu, omezení nadbytečných zákonů, zákazů a byrokratických postupů.
