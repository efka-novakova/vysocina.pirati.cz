---
date: 2018-11-09
category: blog
tags: volby shrnutí koalice opozice
layout: post
title: Velké povolební shrnutí komunálních voleb na Vysočině 2018
author: Hana Hajnová
authorId: hana.hajnova    
image: posts/2018-11-09-povolebni-shrnuti.jpg
---

**Piráti uspěli v komunálních volbách na Vysočině celkem ve 12 obcích. V Havlíčkově Brodě se samostatnou kandidátkou, v Chotěboři, Jihlavě, Třebíči, Telči a Jaroměřicích nad Rokytnou v koalici (nejčastěji ve spojení s TOP 09, Zelenými a sdruženími nezávislých kandidátů) a konečně ve Víru, Čechtíně, Počítkách, Chlumu a Lhotici jako nezávislí kandidáti.** 

---
Povolební vyjednávání probíhala různě a byla více či méně náročná a přinesla následující:

_Havlíčkův Brod_
Jan Kerber se stal jediným zastupitelem za Českou pirátskou stranu v 25členném zastupitelstvu a v povolebních vyjednáváních se rozhodl neusilovat o účast v koalici, ale spíše sbírat zkušenosti. Na ustavující zasedání zastupitelstva 5.11. nicméně vznik koalice ODS, hnutí ANO, TOP 09 a ČSSD podpořil, protože vidí možnosti spolupráce.

_Chotěboř_
Koalice Pojďme to změnit (Piráti, TOP 09, Zelení, NK) ve volbách s 27,8% zvítězila a získala 6 křesel (z 21). Při hledání možné koalice museli udělat velký [kompromis](https://www.facebook.com/pojdmetozmenit/photos/a.1799249443715428/1911731812467190/?type=3&theater) – ustoupit z nároku na pozici starosty, ale díky tomu se jim podařilo dojednat koalici na příští 4 roky s ČSSD a KDU-ČSL. Na ustavujícím zasedání zastupitelstva 31.10. obsadili Pojďme to změnit post místostarosty (David Šafránek, NK) a 4 místa v 7členné radě. Bohužel nikdo z kandidátů za Pirátskou stranu se do zastupitelstva nedostal.

_Jaroměřice nad Rokytnou_
Jaroměřicko - náš domov, sdružení nezávislých kandidátů a Pirátů získalo 3 mandáty v 21členném zastupitelstvu a aktivně se zapojilo do povolebních jednání. Jejich výsledkem je kompletní obměna [vedení města](https://trebicsky.denik.cz/zpravy_region/v-jaromericich-uz-maji-kompletni-navrh-slozeni-mestske-rady-20181030.html?fbclid=IwAR2mNDQS_BsIT-LmMNS4mujrpxsxRFrXbw3sefp2kEnhi1dLVXX2iCXHWfY), které příští 4 roky povede koalice ODS, KDU-ČSL, Jaroměřicko-náš domov a Pro jistoty Jaroměřicka (nezávislí). 5. 11. byl zvolen starostou Karel Müller z ODS a Jaroměřicko-náš domov získalo 2 místa v 7členné radě (jedním z nich je i Pirát Jaroslav Vysoký).

_Jihlava_
Žijeme Jihlavou (koalice Pirátů, TOP 09, Zelených a NK) s 10,09% obsadilo 4 křesla v 37členném zastupitelstvu. V povolebních vyjednáváních se připojilo ke vznikající koalici pod taktovkou Fóra Jihlavy ještě společně s ODS a lidovci. 2.11. se na ustavující zasedání zastupitelstva stala Karolína Koubová (Fórum Jihlava) primátorkou Jihlavy, Žijeme Jihlavou získalo post náměstka (Vít Zeman, TOP 09) a radní pro kulturu (Silvie Čemáková, Zelení). Pirátka Eva Nováková a kandidát navržený Piráty, Vojtěch Prchal, se stali [koaličními zastupiteli](https://vysocina.pirati.cz/aktuality/zastupitele-zij.html). 

_Telč_
Koalice Společně pro Telč – Piráti a Zelení skončila ve volbách s 23,24% druhá, získala celkem 5 mandátů v 21členném zastupitelstvu, ale i přes nemalou snahu v povolebních jednáních skončila nakonec [v opozici](https://www.spolecneprotelc.cz/l/opet-nas-odsunuli-do-opozice-ale-odradit-se-nenechame/). Na ustavujícím zasedání zastupitelstva 31.10. získala Pirátka Petra Kujínek Polodnová post předsedkyně Kontrolního výboru, Hana Hajnová (Piráti) se stala členkou Finančního výboru.

_Třebíč_
Společně otevřeme Třebíč (koalice Pirátů, TOP 09 a NK) s volebním ziskem 2 mandátů v 27členném zastupitelstvu ještě do zastupitelských lavic nezasedlo, jelikož se do 8.11. čekalo na verdikt soudu ohledně návrhu na neplatnost hlasování (návrh byl zamítnut). Nicméně povolební vyjednávání přinesla svůj výsledek již dříve – Roman Pašek a Stanislav Neuman (oba Piráti) se zhostí role [konstruktivní opozice](https://vysocina.pirati.cz/aktuality/budeme-konstruktivni-opozici.html).  

Všem zvoleným zastupitelům přejeme dobrý vítr, ať už sedí na kapitánském můstku, nebo v podpalubí!


---

**Související odkazy:**

[Podívejte se, jak pracují Vaši poslanci](https://www.pirati.cz/snemovna/)

---
