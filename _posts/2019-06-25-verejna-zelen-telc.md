---
date: 2019-06-25
category: blog
tags: veřejná zeleň Telč
layout: post
title: Veřejná zeleň nemusí být jen trávník
author: Hana Hajnová
authorId: hana.hajnova  
image: posts/2019-06-25-verejna-zelen-telc.jpg
---

*Telč, 25. června* - Návštěvníci Telče mohou od letošní sezóny obdivovat nejenom krásné historické památky, ale i nově vznikající trvalkové záhony. Ty by (společně s okrasnými travami, květnatými loukami) měly postupně nahrazovat živořící trávníky, zejména v lokalitách s horšími podmínkami a na zbytkové plochy, pásy. 

První lokalitou, která prošla "trvalkovou" proměnou je ulice Na Hrázi - zmizely odsud uzounké pruhy trávníku a místo něj se objevilo množství trvalek různých druhů. Po výsadbě povrch zakryl štěrkový mulč, který bární růstu plevelů a pomáhá zadržovat vláhu. Květiny pak kvetou postupně v průběhu celého roku. Podmínky tam nemají úplně jednoduché kvůli místy malé vrstvě zeminy a s tím souvisejícícmu menšímu množstí vláhy, či přítomnosti posypové soli v zimním období. Ale věříme, že to rostlinky zvládnou. Poděkování patří Ondřejovi Semotánovi, který připravil skladbu rostlin právě s ohledem na jejich odolnost, trvalky zajistil, navrhl rozmístění a spolu s Monikou Semotánovou také pomáhali Službám Telč s jejich výsadbou. 

*"Nová výsadba v ulici Na Hrázi je první "pokusná" vlaštovka, která vznikla z iniciativy komise pro životní prostředí a díky spolupráci města, Služeb Telč a odborníků. Věřím, že nezůstane jen u ní a v dalších letech nově a zajímavě "ozeleněná" místa v Telči přibydou."* doplnil Jiří Pykal, lídr sdružení Společně pro Telč - Piráti a Zelení. 

---

*Kontakt pro média*

Hana Hajnová, hana.hajnova@pirati.cz, 721 684 323

---
