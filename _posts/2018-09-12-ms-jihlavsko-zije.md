---
date: 2018-09-12
category: blog
tags: Jihlava
layout: post
title: Místní sdružení Jihlavsko žije!
author: Tomáš Bouda
authorId: tomas.bouda    # uid nekoho z _people (nepoviné)
image: posts/2018-09-12-ms-jihlavsko-zije.jpg
---

**V Jihlavě bylo v létě pěti aktivními členy založeno nové místní sdružení. Předsedou byl zvolen Tomáš Bouda, pozice místopředsedů obsadili Eva Nováková a Vít Žáček. Všichni členové předsednictva jsou zastoupeni i na kandidátce koalice Žijeme Jihlavou, v níž se Piráti spojili ze Zelenými a TOP 09 a společně usilují o získání křesel v městském zastupitelstvu.**

---

Ještě před rokem neměli Piráti v Jihlavě téměř žádnou členskou základnu. Základ nové místní buňky se začal scházet v lednu 2018, právě zejména v souvislosti s blížícími se komunálními volbami. I díky otevření Jihlavského pirátského centra se podařilo oslovit další aktivní zájemce, a kromě sestavení koaliční kandidátky zorganizovat i několik akcí pro veřejnost. Členové, členky, příznivci a příznivkyně jihlavských Pirátů se scházejí pravidelně každý pátek v 17 hodin a díky tomu se jim daří udržovat aktivitu na vysoké úrovni. 

Kromě dvou vydání Pirátských listů se jihlavská buňka podílela na slavnostním otevření JiPiCe, zorganizovala třídenní příměstský tábor, dvě venkovní akce zaměřené na busking a ziniciovala kampaň za zrušení vyhlášky omezující pouliční umění v Jihlavě. 

_“Naším cílem je, aby se o nás dozvědělo co nejvíce našich jihlavských příznivců a naši činnost aktivně podpořili. Budeme se nadále snažit veřejnost oslovovat přímo v ulicích a věříme, že se nám podaří uspět i ve volbách,”_ říká k cílům nově založeného MS jeho předseda, Tomáš Bouda. 

---

**Kontakty pro média:**

Tomáš Bouda, 608 326 921, tomas.bouda@pirati.cz

---
