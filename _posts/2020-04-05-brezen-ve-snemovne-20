---
date: 2020-04-05
category: blog
tags: Poslanecká-sněmovna Jan-Pošvář celostátní
layout: post
title: Březen ve Sněmovně z pohledu Jana Pošváře
author: Jan Pošvář
authorId:  jan.posvar
image: posts/2020-04-05-brezen-ve-snemovne-20.jpg
---

*5. dubna 2020, Jihlava* – Ve středu 1. března se od 16. hodin konala v Domě zahrádkářů v Pelhřimově slavnostní [ustavující schůze nového místního sdružení](https://vysocina.pirati.cz/aktuality/nove-ms-pelhrimovsko.html) Pirátské strany na Vysočině. Společně s dalšími šesti zakládajícími členy jsme si zvolili nové předsednictvo, proneslo se pár pěkných motivačních slov, a nakonec se všichni pustili do občerstvení připraveného místními členy. Oslavy nám trochu kazila ta skutečnost, že se v ČR potvrdily první případy nakažených koronavirem SARS-Cov-2. 

Sněmovna zahájila svojí 41. schůzi debatou právě o opatřeních Ministerstva zdravotnictví v souvislosti se šířením koronaviru. Nechyběla také debata o situaci na turecko-řecké hranici nebo schvalování zákonů ve třetím čtení, kde jsme např. podpořili [nová pravidla pro obecní strážníky](https://www.pirati.cz/tiskove-zpravy/obecni-straznici-nova-pravidla.html). Stihlo se i [první kolo voleb do Rady České televize](https://www.pirati.cz/tiskove-zpravy/medialni-rady-obsazuje-ano-dle-svych-zajmu.html), ze kterých vzešli první tři radní. Za zmínku stojí okolnosti, které volbu doprovázely, a to především hodnocení kandidátů na základě plnění zájmů hnutí ANO v uniklém emailu psaného předsedou Volebního výboru Stanislavem Berkovcem. 

Jak ale rostl počet nakažených, začalo se více mluvit o předčasném ukončení schůze, a to se nakonec stalo ve středu 11. března. Z okolních států už bylo jasné, co se na nás valí, a tak v reakci na zavádění mimořádných opatření kvůli nákaze náš poslanec Tomáš Martínek [v otevřeném dopise](https://www.pirati.cz/tiskove-zpravy/medialni-rady-obsazuje-ano-dle-svych-zajmu.html)žádal Českou bankovní asociaci o zmírnění pravidel splácení hypoték a jiných úvěrů.

Naše práce se nezastavila. Máme výhodu, že celá Pirátská strana je zvyklá na jednání online a má k tomu dobré nástroje. Na internetu přes mumble tak probíhají jak schůze poslaneckého klubu nebo přes Jitsi meet i moje pondělní poslanecká kancelář, a to vždy mezi 16 a 17. hodinou. Využíváme sdílené dokumenty, bezpečné komunikátory jako např. Signal. Výsledkem jsou nejen naše návrhy na opatření, které vláda opomíjí, ale také přísná kontrola vlády, aby nouzového stavu nezneužívala. 

Obrátili jsme se na [ministerstvo zemědělství](https://www.pirati.cz/tiskove-zpravy/holomcik-mze-navrhy-domaci-zemedelci.html) se sérií námětů a návrhů, jejichž cílem je pomoci domácím zemědělcům a potravinářům zvládnout období epidemie koronaviru a s ním související mimořádná opatření. Hlavními cíli opatření jsou snížení administrativní zátěže, podpora zajištění odbytu a pomoc s výpadkem sezónních pracovníků.

Nevyhnuli jsme se ani zneužívání současného stavu. Vláda a Agrární komora zaútočila na Green deal, že nelze v době krize plnit naše závazky. Přitom řada evropských politiků, ekonomů i environmentalistů se shoduje, že přestože je boj proti koronaviru prioritou číslo jedna, neměl by odsunout dlouhodobější cíle Evropy, mezi kterými hraje prim boj proti změnám klimatu, na druhou kolej. Green deal je hlavně koncipován jako prorůstová strategie s cílem transformovat EU na spravedlivější, konkurenceschopnější a prosperující společnost. Pokud vláda na Green deal útočí, odmítá zdravější a udržitelnější zemědělství, čistější města, modernější hromadnou dopravu nebo kvalitnější výrobky. My v reakci na to připravujeme sérii článků, které veřejnosti osvětlí konkrétní přínosy této dohody. 

---

**Odkazy**

[Profil Jan Pošvář](https://www.pirati.cz/lide/jan-posvar)

[Pirati pracují](https://piratipracuji.cz)

---

**Kontakt pro média**

Hana Hajnová, 721 684 323, <hana.hajnova@pirati.cz>
