---
date: 2020-10-01
category: blog
tags:
  - senioři
  - krajská politika
layout: post
title: Podpoříme seniory v každodenním životě
author: Eva Nováková, Daniel Škarka
authorId:  
image: posts/2020-10-01-podporime-seniory-v-kazdodennim-zivote.jpg
---

Na 1. října připadá Mezinárodní den seniorů. Řada iniciativ po celé republice v tomto období pořádá koncerty, výstavy, diskuse, divadelní představení a další kulturní akce, jejichž smyslem je podpora mezigenerační spolupráce a představení seniorů jako sebevědomé a respektované součásti naší společnosti.

I my toto období využíváme jako příležitost pro vyjádření úcty našim seniorům. Jako Piráti si uvědomujeme, že zejména v dnešní době patří mezi nejohroženější skupinu a záleží nám na tom, abychom je jako společnost dokázali ochránit.

Druhou stranou stejné mince je ale izolace a osamění, jimž mnoho seniorů čelí. Z pozice krajských zastupitelů proto chceme podporovat rozvoj seniorských spolků, komunitních center i na menších obcích, rozvíjet programy v rámci prevence kriminality nebo podporovat aktivní pohyb a trávení volného času. Skvělým příkladem může být Vírská univerzita třetího věku, kterou organizuje pirátský starosta Ladislav Stalmach.

Jako klíčové se ukazují dobrovolnické programy, které dokáží propojit různé generace a mladým lidem dokáží představit inspirativní osobnosti z řad seniorů.

I ve stáří se toho dá hodně zažít! Více [zde](https://vysocina.pirati.cz/komunalni-volby/program/2020vys/pecujici).


---
