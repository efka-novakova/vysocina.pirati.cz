---
date: 2019-10-22
category: blog
tags: předsednictvo krajské sdružení Vysočina
layout: post
title: Piráti na Vysočině si zvolili předsednictvo - novou krajskou předsedkyní se stala Blanka Lednická
author: Hana Hajnová
authorId:  hana.hajnova
image: posts/2019-10-22-nove-predsednictvo-vysocina.jpg
---

Jihlava, 21. 10. 2019 - Stávající krajské předsednictvo Pirátů na Vysočině se rozhodlo 12. září letošního roku podat rezignaci k 31. 10. 2019 a nečekat na uplynutí svého mandátu do dubna 2020. Důvodem byl především nadcházející volební rok, odpovědnost a kontinuita rozhodnutí, kterou v souvislosti s tím krajské předsednictvo ponese. 

Jak je u Pirátů zvykem, proběhla na [krajském pirátském fóru](https://forum.pirati.cz/viewtopic.php?f=416&t=48593) rozprava o možných kandidátech, ze které vzešlo sedm kandidátů na 5 předsednických postů. Dle pirátského volebního řádu se nejprve volil post předsedy, který ve dvoukolové volbě nakonec získala [Blanka Lednická](https://wiki.pirati.cz/lide/blanka_lednicka), Pirátka z Olešné u Havlíčkova Brodu. S jakým cílem nové krajské předsednictvo povede? *“Nové předsednictvo má před sebou dva hlavní cíle - krajské volby v příštím roce a rozšíření aktivní členské základy na Vysočině. Oba body jsou velkou výzvou, věřím ale, že díky společné práci tuto výzvu zvládneme.”* Uvedla Lednická. 

Po volbě předsedy následovala volba čtyř místopředsedů, také dvoukolová, která skončila v neděli 20. 10. ve večerních hodinách. Nově zvolenými místopředsedy krajského sdružení Pirátů na Vysočině se stali: [Roman Pašek](https://wiki.pirati.cz/lide/roman_pasek) (1. místopředseda), [Jan Břížďala](https://wiki.pirati.cz/lide/jan_brizdala) (2. místopředseda), [Eva Nováková](https://wiki.pirati.cz/lide/eva_novakova) (3. místopředsedkyně) a [Jan Pošvář](https://www.pirati.cz/lide/jan-posvar/) (4. místopředseda). Roman Pašek, který obhájil post prvního místopředsedy, k tomu dodal: *“Děkuji za důvěru krajského fóra, které mi dovolilo pozici obhájit a zajistit tak kontinuitu bývalého předsednictva. Jak jsem již zmiňoval v kandidátské řeči, chci se plně zaměřit na krajské volby, které nás čekají za rok.”*

---

***Kontakt pro média***:

Hana Hajnová, 721 684 323, hana.hajnova@pirati.cz
