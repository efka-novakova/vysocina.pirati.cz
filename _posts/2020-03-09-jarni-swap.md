---
date: 2020-03-09
category: blog
tags: SWAP Jihlava
layout: post
title: Jarní SWAPování s Piráty
author: Jiří Svoboda
authorId:  jiri.svoboda
image: posts/2020-03-09-jarni-swap.jpg
---

**Už ve středu 11. 3. budete mít možnost vyměnit své nepotřebné oblečení, knihy, hračky, boty, sportovní vybavení či doplňky v rámci *jihlavského jarního SWAPu*. Oslava minimalismu a ekologie startuje ve 14:00 v Jihlavském pirátském centru (Matky Boží 9).**

*Máte plný šatník po Vánocích? Chcete vyměnit nevhodný dárek? Hledáte inspiraci na jaro? Nebaví vás přebírání v second handech?* Pokud jste alespoň jedenkrát odpověděli *„ano“*, zveme vás na **Jarní jihlavský SWAP**.

SWAP (z anglického slova swap – výměna) funguje jednoduše: přinesete oblečení a další věci (do domácnosti, boty, hračky či knihy), které už nenosíte nebo nepotřebujete, a vyměníte je za jiné, které vám na swapu padnou do oka. **To vše jednoduše, pohodlně a zdarma!**

**Udělejte si radost SWAPováním!**

SWAPování zažívá doslova boom. **Smysluplná alternativa k nakupování v tradičních obchodech** je radostí, zábavou a také terapií. Záleží pouze na vás, kolik **čistých, vypraných a nepoškozených věcí** na SWAP přinesete. A stejně tak záleží pouze na vás, kolik věcí si odnesete domů.

Přestože je vstup na SWAP zdarma, budeme vděčni za dobrovolný příspěvek, **který použijeme na dobročinné účely**. Opět budete mít možnost věnovat ponožky v rámci oblíbené **Ponožkové výzvy**. Oblečení i další doplňky, které nenajdou své nové majitele na SWAPu, odvezeme do azylových domů, nocleháren a dalších organizací. 

**Těšíme se na vás!**
 

---

**Odkazy**

[Facebooková událost](https://www.facebook.com/events/188801052533574/)

---

**Kontakt pro média**

Jiří Svoboda, 724 235 840, <jiri.svoboda.hb@pirati.cz>
