---
date: 2019-10-21
category: blog
tags: Protest proti turecké okupaci Rojava
layout: post
title: Piráti v Jihlavě pokračují v demonstracích proti turecké invazi
author: Hana Hajnová
authorId:  hana.hajnova
image: posts/2019-10-21-jihlava-proti-turecke-invazi.jpg
---

Jihlava, 21. října 2019 – Česká pirátská strana pokračuje v sérii demonstrací proti turecké invazi v severovýchodní Sýrii. Dnešní demonstraci v Jihlavě zahájí pirátský poslanec za Vysočinu Jan Pošvář a bude možné zde podepsat petici adresovanou vládě ČR. Akce začíná v 17:30 na Masarykově náměstí (u Morového sloupu). 

Kromě jihlavského happeningu pořádají Piráti akce v dalších pěti městech - Praze, Ústí nad Labem, Českých Budějovicích, Liberci a Písku. 
 
*„Jsem velmi rád, že Sněmovna schválila usnesení odsuzující tureckou agresi. Na něm jsme se podíleli s dalšími poslaneckými kluby a vyzvali jsme premiéra, aby prezentoval české postoje na zasedání Evropské rady a požadoval formulování sankcí, které by donutily Turecko k zastavení invaze. Zastavit export zbraní v této naléhavé situaci nestačí. Nezapomínejme, že Kurdové byli klíčovým spojencem Západu v boji proti takzvanému Islámskému státu,“* uvedl Ivan Bartoš, předseda České pirátské strany.

V Jihlavě se demonstrovalo již minulý týden ve středu, dnešní akce přináší možnost připojit se k petici, která požaduje, aby vláda České republiky okamžitě uvalila přísné ekonomické sankce na tureckou republiku do doby, než bude zastavena turecká agrese vůči severní Sýrii a turecká vojska se stáhnou zpět na území Turecka. Začátek akce je v 17:30 u Morového sloupu na Masarykově náměstí. 

---

**ODKAZY**

[Facebooková událost](https://www.facebook.com/events/409972193256172/)

[Petice ke stažení](https://docs.google.com/document/d/1rwSOSMdRMZLW1WxkuWZvegFvx3E6VaiMwYE0rNpIq7U/edit?fbclid=IwAR3TcuN1EfsCPsbQwW_pQ0j5TlRcAbHqls1i9yDYTXlFXrq967T_VBtZd5Y#heading=h.h65u0g5vftya)


**Kontakt pro média**:

Hana Hajnová, 721 684 323, hana.hajnova@pirati.cz
