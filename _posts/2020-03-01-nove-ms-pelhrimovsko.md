---
date: 2020-03-02
category: blog
tags: Pelhřimov Piráti členové
layout: post
title: Pavel Knežik se stal předsedou nově vzniklého místního sdružení Pirátů v Pelhřimově
author: Hana Hajnová
authorId:  hana.hajnova
image: posts/2020-03-01-nove-ms-pelhrimovsko.jpg
---

*Pelhřimov, 1. března 2020–* ***V neděli 1. března se od 16. hodin konala v Domě zahrádkářů v Pelhřimově slavnostní ustavující schůze nového místního sdružení Pirátské strany na Vysočině. Mezi sedmi zakládajícími členy byl i pirátský poslanec za Vysočinu Jan Pošvář, předsedou nově ustanoveného místního sdružení Pelhřimovsko se stal Pavel Knežik.*** 

Systémový administrátor, správce sítě a velitel Sboru dobrovolných hasičů Pavel Knežik je členem Pirátů od ledna 2019 a založení místního sdružení v Pelhřimově byla jeho vize od počátku jeho členství. Předsedou místního sdružení byl zvolen v prvním kole volby. Na postu 1. místopředsedy ho ve vedení místního sdružení doplnil Petr Kozel a 2. místopředsedkyní se stala Zdeňka Lišková. 

*„V letošním roce se budeme primárně soustředit na krajské volby – chceme aktivovat oblast Pelhřimovska, abychom dokázali podpořit Piráty na krajské úrovni a lídryni Hanu Hajnovou na post hejtmanky, protože věříme, že tyto volby můžeme vyhrát,“* uvedl nově zvolený předseda MS Pelhřimovsko Knežik. *„Dalším milníkem pro naše místní sdružení budou komunální volby v roce 2022, do kterých budeme chtít složit čistě pirátskou kandidátku, abychom se mohli podílet na lokální politice. Abychom vnesli zdravý vesnický rozum do místní komunální politiky, protože občas je to tu postavené na věcech, které nedávají smysl.“*

Nové místní sdružení Pelhřimovsko bude za týden – v neděli 8. března od 16. hodin hostit veřejné zasedání krajského fóra Pirátské strany Vysočina, opět v prostorách Domu zahrádkářů (Na Obci 1669) a v pondělí 30. března zde Piráti uspořádají výměnný bazar SWAP, který úspěšně funguje v Jihlavě. 

---

**Kontakt pro média**

Hana Hajnová, 721 684 323, <hana.hajnova@pirati.cz>
