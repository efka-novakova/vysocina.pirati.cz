---
date: 2021-05-05
category: blog
tags:
 - REACT-EU
 - Ministerstvo pro místní rozvoj
layout: post
title: Hana Hajnová - Komentář k postupu MMR při přijímání žádostí do programu REACT-EU
author: Hana Hajnová
authorId: hana.hajnova
image: posts/2021-05-05-hana-hajnova-komentar-k-postupu-mmr.jpg
important: true
---

Jihlava, 5. května 2021 - **Dnes se spouští příjem žádostí o podporu v programu REACT-EU ve výzvě č. 97, určené pro zdravotnické záchranné služby krajů, a také ve výzvě č. 98 pro poskytovatele zdravotní péče zapojené do standardizované sítě urgentních příjmů. Na tento okamžik jsem se těšila už od prosince loňského roku, ale po posledních informacích z ministerstva pro místní rozvoj má dnešní den nakonec velmi hořkou pachuť.**

Od začátku letošního roku se společně s krajským týmem a nemocnicemi intenzivně na program REACT-EU připravujeme. Cizelujeme projekty, diskutujeme potřebnost, zvažujeme přínosy pro pacienty, abychom se čtyři dny před spuštěním sběru žádostí dozvěděli, že rozhodovat o udělení dotace bude čas. Klidně jen mikrosekunda rozdílu v čase podání. A pak až možná kvalita projektů.  

Z programu, který Evropská unie určila na pomoc se zvládnutím dopadů epidemie onemocnění covid-19, udělala paní ministryně Dostálová soutěž o nejrychlejší kliknutí. Rozhodovat o cílení těchto finančních prostředků mají kritéria kvality a potřebnosti projektů, ne klikací loterie. Zejména vůči samotným nemocnicím mi to přijde krajně nedůstojné a dehonestující jejich práci. Takhle si řešení situace ve zdravotnictví opravdu nepředstavuji, proto budu apelovat na ministryni pro místní rozvoj, aby tento postup ještě přehodnotila.  

**Zdroj:** [https://www.seznamzpravy.cz/clanek/do-nemocnic-se-rozdeli-18-miliard-z-bruselu-kdo-klikne-rychleji-vyhraje-152738](https://www.seznamzpravy.cz/clanek/do-nemocnic-se-rozdeli-18-miliard-z-bruselu-kdo-klikne-rychleji-vyhraje-152738)


---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
