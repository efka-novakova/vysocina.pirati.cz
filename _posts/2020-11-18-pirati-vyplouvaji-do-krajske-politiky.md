---
date: 2020-11-18
category: blog
tags:
  - Kraj
  - zastupitelstvo
layout: post
title: Piráti vyplouvají do krajské politiky na Vysočině. V nové krajské radě zasedne Hana Hajnová a Jan Břížďala
author: Redakce
authorId:  
image: posts/2020-11-18-pirati-vyplouvaji-do-krajske-politiky.jpg
important: true
---

*Jihlava, 18. listopadu 2020* - V kongresovém sále Krajského úřadu se dnes konalo ustavující jednání nového zastupitelstva Kraje Vysočina. Za velkého zájmu veřejnosti i médií usedlo do lavic všech 45 zastupitelů zvolených v krajských volbách na začátku října. Na pirátský zastupitelský klub v něm připadá celkem 7 míst, která obsadili: Hana Hajnová, Jan Břížďala, Blanka Lednická, Jiří Wiche, Pavel Knežik, Eva Nováková a Roman Pašek. Předsedkyní pirátského klubu bude Blanka Lednická. Na programu jednání byla volba nového vedení kraje i rozpočtová opatření související s aktuální epidemickou situací. 

Noví krajští zastupitelé na svém ustavujícím zastupitelstvu zvolili do hejtmanského křesla Vítězslava Schreka z ODS a dalších 8 členů do rady Kraje Vysočina. Za Piráty se členy nové krajské rady stane Hana Hajnová a Jan Břížďala. 

Hana Hajnová, která se stala 1. náměstkyní hejtmana pro regionální rozvoj, ve své kandidátské řeči uvedla: *“Profesí jsem projektová manažerka, 11 let jsem se podílela na tvorbě nástrojů rozvoje znalostní ekonomiky v regionech a podpoře zkušeným i začínajícím podnikatelům. Jsem proto ráda, že po dohodě s koaličními partnery bude mou gescí v nové radě Kraje Vysočina právě oblast regionálního rozvoje, územního plánování, fondu Vysočiny a spolupráce s neziskovými organizacemi.”*

Jan Břídala, který usedne do křesla uvolněného radního pro oblast školství, mládeže, sportu a IT, řekl: *“V současné době vnímám jako významné společné řešení oblasti školství a informatiky. V obou odvětvích se nyní objevují nové příležitosti a výzvy, které je potřeba řešit společně.”*

Všichni členové rady budou pro výkon svých funkcí uvolnění, koaliční dohoda je zároveň zavazuje k nekumulaci více uvolněných funkcí. 

Cílem Pirátů je v krajské politice věnovat pozornost aktuálním i dlouhodobým problémům Kraje Vysočina a začít řešit jejich příčiny, nikoliv jen následky. Klíčem k prosperitě společnosti je otevřenost, svoboda informací, kvalitní veřejné služby, použití moderních technologií a otevřená komunikace s občany i obcemi na celém území kraje. 

---

**Odkazy**

[Koaliční dohoda](https://a.pirati.cz/vysocina/pdf/2020-krajska-koalicni-dohoda.pdf)
 
---

**Kontakt pro média**

Hana Hajnová, 721 684 323, <hana.hajnova@pirati.cz>
