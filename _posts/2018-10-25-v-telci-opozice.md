---
date: 2018-10-25
category: blog
tags: Telč
layout: post
title: I přes vůli voličů končí v Telči druhá nejsilnější strana v opozici
author: Hana Hajnová
authorId: hana.hajnova    # uid nekoho z _people (nepoviné)
image: posts/2018-10-25-v-telci-opozice.jpg
---

**Říjnové komunální volby přinesly nečekaný volební úspěch. Jiří Pykal, Hana Hajnová, Pavel Dvořák, Petra Kujínek Polodnová a Helena Tomíšková byli zvoleni zastupiteli města Telč za koaliční sdružení Společně pro Telč - Piráti a Zelení, které s 23,24% hlasů skončilo těsně druhé za vítězným SNK ED. I přes tento volební výsledek, ale zasedne druhá nejsilnější strana v Telči opět v opozičních lavicích.**

---

Ihned po volbách jsme se sešli s vítěznou stranou a v dalších týdnech postupně se zástupci KDU-ČSL, ODS a SNK ED. Iniciovali jsme také společné jednání stran o programových prioritách, kde panovala shoda ve většině oblastech. Např. k  tématu doprava a bezpečnost ve městě jsme navrhli, aby byla po vzoru dřívější úspěšné “odpadové” pracovní skupiny zřízena nová pracovní skupina, která by vyhodnotila a navrhla nejlepší řešení pro vjezd a parkovací režim na náměstí, ale řešila i dopravní situaci a parkování včetně navigace v celém městě. Měla by dát i odpověď na to, zda se městu vyplatí obnovení městské policie anebo jiné řešení. Tento návrh získal podporu i ostatních stran a věříme, že by se tak mohl dočkat brzké realizace.  
 
V personálním obsazení rady města jsme ale bohužel shodu nenašli. Důvody zazněly různé a podle nás byly spíše zástupné. _„Téměř čtvrtina telčských voličů, která dala hlas našemu sdružení Společně pro Telč - Piráti a Zelení, vyjádřila vůli po změně. Staronová, právě složená koalice SNK ED, KDU-ČSL, ODS a Čas změny s podporou KSČM, k tomu bohužel nepřihlédla a rozhodla se nepokračovat v tradici, kdy bychom jako druhá nejsilnější strana získali post místostarosty a ani v tradici široké koalice. Protože nám nejde o placené posty, ale hlavně o prosazování programu, nabízeli jsme při vyjednávání i ústupek netrvat na pozici místostarosty, ale pouze na dvou místech v radě města.,“_ uvedl lídr kandidátky Jiří Pykal.
 
_“Navzdory zdvojnásobení volebního výsledku oproti minulým volbám jsme opět tlačeni do opozice. Mrzí nás to o to víc, že jsme se aktivně účastnili povolebních jednání, kdy jsme s ostatními dosáhli velké programové shody a nabídli i aktivní práci v radě města. A je pro nás určitým zklamáním, že další strany o naši spolupráci v radě nestojí a že 8 546 hlasů našich voličů nechtějí vyslyšet. Jsme tedy nuceni opět přijmout opoziční roli a z té se snažit prosadit maximum možného z našeho programu,“_ doplnila Hana Hajnová dvojka na kandidátce.
 
Ustavující 1. zasedání zastupitelstva města se uskuteční ve středu 31. 10. od 17 hodin v Konírně Státního zámku Telč.
 
**Společně pro Telč - Piráti a Zelení**

---

**Kontakty pro média:**

Jiří Pykal, 602 725 509, pykaljiri@centrum.cz

Hana Hajnová, 721 684 323, hana.hajnova@pirati.cz

---
