---
date: 2019-05-06
category: blog
tags: Jan Pošvář duben Sněmovna
layout: post
title: Duben ve Sněmovně z pohledu Jana Pošváře
author: Jan Pošvář
authorId:  jan.posvar
image: posts/2019-05-09-duben-snemovna.jpg
---

*Praha, 9. května 2019* - Letošní duben byl významný zejména tím, že dopady sucha se projevily již teď a vodou plné přehrady našemu zemědělství nepomohly. Jasně se ukázala nekoncepčnost vládní politiky s bojem proti suchu. České zemědělství trápí spoustu dalších problémů. V lepším případě se mluví především o následcích než o příčinách. V horším případě se o nich nemluví vůbec a je to třeba případ nedostupnosti zemědělské půdy. Těžko se může měnit české zemědělství k lepšímu, když existují velmi omezené možnosti jak získat půdu pro začínající zemědělce, malé farmy nebo i neziskové organizace pracující na revitalizaci krajiny. Proto jsem se rozhodl v sobotu 4. května uspořádat [PirateCon]( https://www.piratskelisty.cz/clanek-2361-nedostupna-puda-je-skrytou-tikajici-bombou-naseho-zemedelstvi), kde se zástupci mnoha organizací budeme hledat řešení, jak zemědělskou půdu udělat znovu dostupnou.

Významnou událostí během jednání pléna bylo i hlasování o  senátní vratce zdanění církevních restitucí. Senát návrh zamítl, bylo tedy potřeba 101 poslanců k přehlasování. Bohužel ANO + SPD + ČSSD + KSČM Senát [přehlasovali]( https://www.psp.cz/sqw/hlasy.sqw?G=69585). Tento kontroverzní zákon bohužel prošel i přesto že, na něj bude podána ústavní žaloba, pod kterou se rád podepíšu. 

Nejsem stále jenom v Praze. V sobotu 27. dubna jsem se zúčastnil akce “Den proti úložišti” na Skalním. A proč jsem podpořil odpůrce úložiště? Čekal bych, že v 21. století nebudeme plánovat ukládání radioaktivního odpadu pod skálu, který tam zabetonujeme a budeme se tvářit, že tam nic není. Spíše bych očekával, že napneme síly směrem k hledání řešení, jak dále zpracovávat vyhořelé jaderné palivo, které nyní umíme využít maximálně z 10%. V pondělí 29. dubna pak odstartovala kampaň do eurovoleb, a při té příležitosti jsem se s vámi mohl vidět na náměstí v Jihlavě. 

Poslední dubnový den, mimořádně v úterý, zasedal zemědělský výbor, kde jsme probírali novelu trestního zákoníku, která zpřísňuje tresty za týrání zvířat a zavádí několik věcí, které by měly pomoci v boji proti nelegálním množírnám a obecně proti černému trhu se zvířaty. Na výboru jsme projednávali jen pozměňováky, které podala poslankyně Levová za SPD a pouze jeden ze čtyř dával smysl a zemědělský výbor je včetně nás podpořil. Dále jsme řešili ukládání kalů do zemědělské půdy. Je to téma, které se řeší už od roku 2001. Existuje platná legislativa a návrh vyhlášky, ale díky apelu agrární komory se neustále odkládá. Zemědělský výbor přijal usnesení, ve kterém žádá různé instituce o další výzkum týkající se obsahu nebezpečných látek v kalech, s čímž souhlasím, ale zároveň chce o odklad účinnosti vyhlášky. Snad tato žádost nebude vyslyšena, ale iluze si nedělám.

---

**ODKAZY:**

[Profil Jan Pošvář](https://www.pirati.cz/lide/jan-posvar/)

[Piráti pracují](https://piratipracuji.cz/)

---

