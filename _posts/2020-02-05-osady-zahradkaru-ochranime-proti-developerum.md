---
date: 2020-02-05
category: blog
tags: Sněmovna celostátní životní-prostředí
layout: post
title: Zákon pro zahrádkáře prošel do druhého čtení. Definuje zahrádkářství jako prospěšnou činnost
author: Jan Pošvář
authorId:  jan.posvar
image: posts/2020-02-05-osady-zahradkaru-ochranime-proti-developerum.jpg
---

Praha, 31. ledna 2019 - Sněmovna dnes pustila do druhého čtení zahrádkářský zákon zabývající se zahrádkářskými koloniemi, jehož spolupředkladatelem je pirátský poslanec Jan Pošvář. Zákon má nově definovat činnost zahrádkářů a deklaruje, že zahrádkářství je prospěšná činnost, která se výrazně podílí na rozvíjení společensky významných hodnot v oblasti životního prostředí a krajinného rázu a zvyšuje zájem veřejnosti o ekologii.

*„Těší mě, že se podařilo dostat zákon do druhého čtení, protože v Česku dlouhodobě chyběl a nově přináší záruky zahrádkářům. Tímto zákonem také plníme svůj program, kde jsme se zavázali, že ochráníme zahrádkářské osady před tlakem developerů,”* říká Jan Pošvář, který od svého zvolení spolupracuje s Českým zahrádkářským svazem a dodává: *„Naopak mě mrzí, že vláda v minulosti zpochybnila veřejnou prospěšnost a dokonce naznačila, že snad zahrádkáři škodí přírodě. Když se podívám na naši krajinu, tak zatímco naše lesy a pole pomalu umírají, tak v zahrádkářských koloniích to bují pestrým životem.”*

---

**Odkazy**

[Profil Jan Pošvář](https://www.pirati.cz/lide/jan-posvar)

[Pirati pracují](https://piratipracuji.cz)

---

**Kontakt pro média**

Hana Hajnová, 721 684 323, <hana.hajnova@pirati.cz>
