---
date: 2019-07-23
category: blog
tags: Dračí lodě Telč
layout: post
title: Pirátská posádka opět vyplouvá
author: Redakce
authorId:  
image: posts/2019-07-23-draci-v-telci.jpg
---

*Telč, 23. června 2019* - Klidné vody Štěpnického rybníka v Telči rozbouří v sobotu 27. července posádky dračích lodí. Pojede se zde 6. ročník závodu Draci v Telči a již potřetí v něm nebude chybět pirátská posádka.

Pirátskou posádku povede opět kapitánka Hana Hajnová, telčská zastupitelka a místopředsedkyně místního pirátského sdružení. *“Roli kapitánky jsem si vyzkoušela loni a myslím, že jsme si to s posádkou náramně užili. Jsem ráda, že do mě vložili důvěru i letos a třeba se nám podaří vylepšit to loňské těsné sedmé místo,”* doplnila Hajnová. V posádce pak kromě dalších zastupitelů z uskupení Společně pro Telč najdete Piráty i nePiráty z celé Vysočiny a to včetně poslance Jana Pošváře. 

Slavnostní zahájení závodu proběhne ve 13 hodin a samotné vodní klání se rozjede od 13:20. Přijďte se podívat, jak to Pirátům pojede a užít si trochu té závodní atmosféry. Těšíme se na vás. Ahoj! 

---

**FOTO**

[Mario Pospíšil](https://vysocina.pirati.cz/lide/mario-pospisil/)

---

