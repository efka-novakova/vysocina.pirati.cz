---
date: 2019-09-30
category: blog
tags: Food sharing Jihlava
layout: post
title: Food sharing aneb vaše jídlo nemusí končit v popelnici
author: Kristina Němcová
authorId:  
image: posts/2019-09-30-foodsharing-jihlava.jpg

---

*Jihlava, 30. září 2019* - Znáte to – jdete v neděli s rodinou nakoupit jídlo na příští týden, máte velké oči, k tomu mají vše ve slevě a uděláte veliký nákup. Jenže v pátek zjistíte, že ty jogurty už se musí sníst, jinak se zkazí a vy na ně nemáte vůbec chuť. Nebo si koupíte na svačinu pomazánku, ale po prvním soustu zjistíte, že vám vůbec nechutná. Co s ní? Nebo jak praví klasik – kam s ní? 

Řešením není jídlo prostě jen tak vyhodit. Přestože se to jeví jako nejsnadnější, jde o velké plýtvání jídlem, které by ještě mohlo být využito. Podle serveru zachranjidlo.cz se vyhodí až třetina všeho vyprodukovaného jídla na světě. To je dost, že? 

V několika městech, třeba v Praze nebo Olomouci, už vznikla facebooková skupina, kde lidé sdílejí své přebytky, které do několika hodin či minut najdou nové majitele a nové využití. Zatímco v Praze nebo Olomouci je tento způsob sdílení už zavedenou a běžnou praxí, Jihlavané se stále lehce ostýchají. I když má skupina okolo stovky členů, většinu času pospává a není moc aktivní. 

Pojďme to změnit. Pomůžeme tím sobě – obohacením se o něco dobrého k jídlu, i naší planetě. Food sharingem zabráníme vytváření dalšího odpadu. Proto se neváhejte přidat do skupiny [Sdílené jídlo Jihlava – Vysočina]( https://www.facebook.com/groups/551145131889739/).

Další problém v oblasti plýtvání jídlem jsou restaurace. V Praze, Brně, Olomouci, Českých Budějovicích i Ostravě se čím dál více restaurací zapojuje do projektu Nesnězeno, kde se ke konci otevírací doby inzeruje neprodané jídlo za zlomek původní ceny. Pokud pobýváte v těchto městech, doporučuji si aplikaci stáhnout. Jihlava zatím ve výše zmíněném projektu nefiguruje, ale věřím, že to nebude dlouho trvat. 

Nezapomínejte – sdílení je přece aktem lásky - sharing is caring.

---

*ODKAZY*

[Zachraň jídlo](https://zachranjidlo.cz/)


---

*Kontakt pro média*

Hana Hajnová, hana.hajnova@pirati.cz, 721 684 323

---

