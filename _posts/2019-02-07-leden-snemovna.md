---
date: 2019-02-07
category: blog
tags: Jan Pošvář Sněmovna leden
layout: post
title: Leden ve Sněmovně z pohledu Jana Pošváře
author: Jan Pošvář
authorId: jan.posvar    
image: posts/2019-02-07-leden-snemovna.jpg
---

V lednu jsem se zaměřil zejména na současný problém nesklizeného ovoce v některých sadech v Česku, kterému se ministerstvo zemědělství nevěnuje. V této věci jsem interpeloval ministra zemědělství Miroslava Tomana.

Nejvýznamnější akcí v lednu bylo pirátské celostátní fórum, které se tentokrát konalo v Táboře. Já jsem byl bohužel nemocný :( a nemohl jsem se ho zúčastnit osobně. O to víc jsem byl rád, že Piráti celé CFko streamovali na Facebooku, takže jsem u všech zásadních momentů byl alespoň skrze síť. Do všech hlasování jsem se také zapojil a moje hlasy tedy nepropadly. Bylo by skvělé, kdyby se takto dalo volit ve všech volbách. Do čela kandidátky byl zvolen Marcel Kolaja a i touto cestou mu gratuluji. Potvrzuje se, že Piráti nenominují žádné osobnosti bez znalostí, ale opravdové odborníky.  [Více zde.](https://www.pirati.cz/tiskove-zpravy/marcel-kolaja-povede-piraty-jako-jednicka-do-eurovoleb.html)

Na závěr měsíce začala už 26. schůze. V rámci schůze se nám povedlo prosadit například [návrh](https://www.pirati.cz/tiskove-zpravy/referenda-doznaji-zlepseni-diky-piratum.html) Vojtěcha Pikala, který umožní, aby se volby a referenda mohly konat ve stejnou dobu a ve stejných volebních místnostech. Naopak vládní strany pokračovaly v politice budování svého vlivu nad všemi úředníky v celé zemi. Superkoalice ANO a ČSSD s podporou komunistů a SPD přehlasovala Senát a přijala novelu zákona o státní službě. Tímto nad ní získává premiér úplnou moc i přes kritiku nejenom opozice ale i Evropské Komise. 

Konečně také došlo k posunu ohledně zákona o registru smluv. Ústavní soud zamítl návrh senátorů na zrušení zákona o registru smluv. Pokus asi třicítky senátorů z ODS, ČSSD a dalších, kteří se snažili zamezit přístupu lidí ke smlouvám podniků, tak byl neúspěšný. Tímto také mj. skončily záminky k obstrukcím, které někteří poslanci používali například při projednání rozšíření registru smluv na ČEZ a České dráhy. [Více zde.](https://www.pirati.cz/tiskove-zpravy/ustavni-soud-odmitl-snahy-o-zruseni-registru-smluv.html)

Dále jsem se stal zcela nečekaně zpravodajem sněmovního tisku [332](http://www.psp.cz/sqw/historie.sqw?o=8&T=332). Původním zpravodajem byl Radek Holomčík, kterého bohužel skolila chřipka, a tak jsem ho na poslední chvíli zastoupil. I když to bylo zcela nečekané a na rychlo, myslím si, že jsem se toho zhostil se ctí. Pokud se chcete podívat, jak umím skvěle číst, mrněte [sem](https://www.youtube.com/watch?v=wKokJb304Fs&feature=youtu.be).

A v únoru se moje kancelář dává opět do pohybu a 18. února zavítám do Havlíčkova Brodu. Kdo budete mít cestu kolem, jste srdečně vítáni. Detaily najdete ve [facebookové události](https://www.facebook.com/events/421907911684606). 

---
**Související odkazy:**

[Profil Jana Pošváře](https://wiki.pirati.cz/lide/jan_posvar)

[Piráti pracují!](https://piratipracuji.cz/)

---
