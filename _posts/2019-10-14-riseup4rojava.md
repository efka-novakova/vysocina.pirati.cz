---
date: 2019-10-14
category: blog
tags: Protest proti turecké okupaci Rojava
layout: post
title: Třebíč a Jihlava se připojují k protestům proti turecké okupaci na severu Sýrie
author: Hana Hajnová
authorId:  hana.hajnova
image: posts/2019-10-14-riseup4rojava.jpg
---

Jihlava, 14. října 2019 – V Jihlavě a Třebíči se připojujeme k akcím, které se budou konat již tuto středu 16. října v Praze, Brně, Ostravě, Bratislavě a dalších městech na protest proti turecké okupaci severní části Sýrie. 

*„Vážíme si toho, že se jejich organizací ujala široká skupina lidí, kolektivů a aktivistických skupin. Na Vysočině jsme se rozhodli akce uspořádat jako členové a členky Pirátů, budeme však rádi, když se k nám připojíte, ať už jako účastníci nebo spoluorganizátoři. Tlak zdola a solidární akce mají smysl.“* Uvedla jedna z organizátorek jihlavské akce Eva Nováková. 

Turecká armáda zahájila minulou středu 9. října útok na Kurdy v severní Sýrii. Letectvo nejprve ostřelovalo vojenská stanoviště, v noci na čtvrtek pak začala i pozemní ofenziva. To vše pod taktovkou tureckého prezidenta Erdogana, který celou akci nazval „Mírový plamen“ a snažil se ji na mediálním i politickém poli prezentovat jako humanitární řešení situace v Sýrii. Bohužel mu na tento zastírací manévr naletěli mnozí politici včetně našeho premiéra. Až hrůznost reality mnohým otevírá oči. Při leteckých útocích umírají Kurdové, kteří hrdinně bojovali jako spojenci západu proti tzv. Islámskému státu. Umírají tisíce nevinných lidí, včetně novinářů, další deseti tisíce lidí opouští své domovy a uvěznění radikálové Islámského státu se dostávají na svobodu. 

**Přijďte ve středu 16. 10. v 17:00 na Masarykovo náměstí v Jihlavě nebo v 18:00 na Karlovo náměstí v Třebíči vyjádřit solidaritu s okupovanou Rojavou.**  

Zastavme vraždění Kurdů v severní Sýrii! Připojme se k postupu Anglie, Francie, Německa, Nizozemí a dalších, kteří zastavili vývoz zbraní do Turecka a volají po okamžitých jednáních vedoucích k zastavení invaze Turecka do severní Sýrie. 

Facebookové události:

[Jihlava](https://www.facebook.com/events/700092207170652)

[Třebíč](https://www.facebook.com/events/2453352184751216)

---

***Kontakt pro média***:

Hana Hajnová, 721 684 323, hana.hajnova@pirati.cz
