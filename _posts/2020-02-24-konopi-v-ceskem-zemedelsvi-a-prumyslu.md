---
date: 2020-02-24
category: blog
tags: konopí Jihlava
layout: post
title: Piráti budou v Jihlavě diskutovat o přínosech a uplatnění konopí nejen v zemědělství
author: Redakce
authorId:  
image: posts/2020-02-24-konopi-v-ceskem-zemedelsvi-a-prumyslu.jpg
---

*Jihlava, 24. 2. 2020* - ***Ve středu 26. února se bude od 17:30 konat v Jihlavském pirátském centru (Matky Boží 9) přednáška o přínosech a možném uplatnění konopí v českém zemědělství a průmyslu. Akci pořádají jihlavští Piráti a přednášet bude jednatelka jihlavské firmy Hempoint Hana Gabrielová.***

Konopí je tradiční zemědělská plodina poskytující obnovitelné materiály pro různé průmyslové účely, které lze použít v nových technologiích i v bioekonomice. Konopí přispívá k zajištění nutričně bohatých potravin, čištění půdy, sekvestraci uhlíku a podporuje celkovou biologickou rozmanitost, což z něj spolu s mnoha dalšími sociálními a environmentálními přínosy vytváří důležitý nástroj pro splnění cílů udržitelného rozvoje a Agendy 2030.

Evropa se snaží stát prvním klimaticky neutrálním kontinentem na světě a konopí pro ni může představovat zajímavou příležitost, jak toho dosáhnout. Pokud se podaří vytvořit dobré právní předpisy týkající se konopí, které by vytvořili stabilní regulační prostředí, otevře se cesta pro investice do infrastruktury konopného průmyslu, který bude moci začít vytvářet ekologické a vysoce kvalitní produkty.  

Konopí má potenciál diverzifikovat zemědělský sektor, posílit místní ekonomiky a působit jako agent obnovy ekosystémů a regenerace půdy. O této velké příležitosti využití konopí i dalších přijďte diskutovat společně s Hankou Gabrielovou ve středu 26. února od 17:30 do JiPiCe. 

Těšíme se na vás!

---

**Odkazy**

[Facebooková událost](https://www.facebook.com/events/1307563349431530/)

---

**Kontakt pro média**

Hana Hajnová, 721 684 323, <hana.hajnova@pirati.cz>
