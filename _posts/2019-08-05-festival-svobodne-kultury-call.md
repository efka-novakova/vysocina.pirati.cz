---
date: 2019-08-05
category: blog
tags: Festival svobodné kultury Vysočina
layout: post
title: Festival svobodné kultury na Vysočině
author: Hana Hajnová
authorId:  hana.hajnova
image: posts/2019-08-05-festival-svobodne-kultury-call.jpg
---

Jihlava, 5. srpna 2019 - ***Již letos na podzim ožije Vysočina svobodným uměním – Piráti uspořádají multižánrový Festival svobodné kultury hned ve třech městech – Havlíčkově Brodě, Třebíči a Jihlavě. Těšit se můžete na svobodnou hudbu, literaturu, výtvarné umění, divadlo i filmy. Navíc pokud byste se chtěli na této jedinečné akci podílet, máte nyní příležitost se zapojit.***

Termín svobodná kultura vešel v širší povědomí v roce 2004, kdy Lawrence Lessig vydal svoji knihu “Svobodná kultura”, která se zabývá udržitelností stávající podoby práv duševního vlastnictví v době internetu. V českém prostředí tuto myšlenku nejvíce rozvíjí Pirátská strana, která chce, aby autorské právo plnilo svůj původní účel – zlepšovalo pozici autora vůči vydavatelům, producentům a prodejcům děl; a reflektovalo aktuální výzvy digitálního věku. A právě proto přichází Piráti na Vysočině s Festivalem svobodné kultury, aby ukázali, že se dá umění dělat i bez Ochranného svazu autorského.

Termíny konání jsou:

* 21. 9. 2019 [Havlíčkův Brod](https://www.facebook.com/events/408029136496136)
* 27. 9. 2019 [Třebíč](https://www.facebook.com/events/475204009911769)
* 5. 10. 2019 [Jihlava](https://www.facebook.com/events/493176581450962)

A teď to nejdůležitější – **pro tento multižánrový festival hledáme umělce a umělkyně** (malby, sochy, hudba, fotografie, divadlo, slam poetry, tanec, prostě cokoliv spojeného s uměním více či méně známým), **kteří by se na něm rádi prezentovali**. V jednom či ve všech třech městech, odpoledne či večer, důležitý je jen společný jmenovatel – a tím je svoboda tvorby.

Máte zájem podílet se s námi na této jedinečné akci? Nebo víte o někom, kdo by na ní rozhodně neměl chybět? Ozvěte se Romanovi Paškovi na <roman.pasek@pirati.cz> nebo 734 507 329 a domluvíme vše potřebné.

---

**Kontakt pro média**

Hana Hajnová, hana.hajnova@pirati.cz, 721 684 323

---

