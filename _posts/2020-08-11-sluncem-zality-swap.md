---
date: 2020-08-11
category: blog
tags: swap Jihlava
layout: post
title: Srpnový swap již zítra v Jihlavě
author: Hana Hajnová
authorId:  hana.hajnova
image: posts/2020-08-11-sluncem-zality-swap.jpg
important: true
---

*Jihlava, 11. srpna 2020* - **Ve středu 12. srpna se v Jihlavském pirátském centru** (Matky Boží 9) koná **od 14 hodin pravidelný výměnný bazar neboli swap**. Po červencové zkušenosti si jistě přijdou na své i rodiče školáků, protože kromě oblečení, bot nebo potřeb do domácnosti se mezi donesenými věcmi objevují i školní pomůcky, obaly a učebnice. 

**Jak funguje SWAP?**

SWAP (z anglického slova swap – výměna) funguje jednoduše: přinesete oblečení a další věci (do domácnosti, boty, hračky či knihy), které už nenosíte nebo nepotřebujete, a vyměníte je za jiné, které vám na swapu padnou do oka. Vše bez peněz, věci, které přinesete i odnesete, jsou zdarma. Nefunguje to kus za kus, je jen na vás, kolik věcí si vyberete a odnesete. Stejně tak je na vás, kolik jich na swap přinesete.

Důležité je, aby všechny věci, které přinesete byly čisté, plně funkční a v takovém stavu, že byste se je nestyděli dát svým přátelům. Díky tomu si i vy můžete ze swapu odnést věci skoro jako z „obchodu“ a ušetřit tak nejen peníze za nákupy, ale i naše životní prostředí.

Akci pořádá Pirátská strana Vysočina společně s facebookovou skupinou SWAP Jihlava.

Těšíme se na vás.


---

[Facebooková událost](https://www.facebook.com/events/277144246926140)

---

***Kontakt pro novináře***

Hana Hajnová, <hana.hajnova@pirati.cz>, 721 684 323

