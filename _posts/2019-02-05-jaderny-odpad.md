---
date: 2019-02-05
category: blog
tags: hlubinné úložiště jaderný odpad
layout: post
title: Komentář k odložení výběru lokality pro úložiště jaderného odpadu
author: Hana Hajnová
authorId: hana.hajnova    
image: posts/2019-02-05-jaderny-odpad.jpg
---

**Ve středu 30. ledna rozhodla Rada SÚRAO (Správa úložišť radioaktivních odpadů) o odložení rozhodnutí o snížení počtu míst pro hlubinné úložiště jaderného odpadu. Mělo se jednat o zúžení vybraných lokalit z devíti na čtyři. Toto rozhodnutí podmínila Rada SÚRAO dokončením geofyzikálních výzkumů v širším okolí vytipovaných lokalit.**

Na Vysočině se to týká hned čtyřech oblastí: Hrádek u Dolní Cerekve, Horka u Budišova, Kraví hora u Stříteže a Na Skalním u Jaroměřic nad Rokytnou. 

I když energii z jádra využíváme všichni, je zřejmé, že ne každý by stál o úložiště radioaktivního odpadu ve svém okolí. Je proto pro SÚRAO výzvou zlepšit svou komunikaci směrem k občanům dotčených obcí a zapracovat na větší transparentnosti celého procesu.

Pokud jde o samotnou potřebu budování hlubinného úložiště, tvrdíme, že je nutné se oprostit od tohoto konzervativního přístupu a vzít v úvahu i další možný technologický rozvoj. Za 40 let, kdy by se mělo ukládání odpadu přesunout pod zemský povrch, se může objevit efektivnější způsob zpracování či ukládání vyhořelého paliva. V tuto chvíli je však zřejmě nutné připravit si tuto “pojistku” pro případ, že skutečně nebude jiné možné využití odpadu. Preferujeme nicméně, aby se například přepracoval koncept nakládání s radioaktivními odpady tak, aby na vyhořelé jaderné palivo nebylo nahlíženo jako na odpad, ale co nejdéle jako na znovu využitelnou surovinu.  

---

**Související odkazy:**

[Rozhodnutí SÚRAO](https://www.surao.cz/aktuality/clanek-489-pro-zuzeni-vyberu-lokalit-pro-hu-je-nutne-dokoncit-geofyzikalni-vyzkumy-rozhodla-o-tom-rada-surao?fbclid=IwAR1s60nhwEe97lni25LmEoNzRFNO7sDyAPLSF9TPBEN_TpGreJUp4i5cvL0)

[Seznam aktuálně zvažovaných lokalit](https://www.surao.cz/hlubinne-uloziste/zkoumane-lokality)

---
