---
date: 2019-11-25
category: blog
tags: Vyosení Třebíč svobodná-hudba
layout: post
title: Sobotní večer bude v Třebíči patřit VyOsení
author: Hana Hajnová
authorId:  hana.hajnova
image: posts/2019-11-25-treti-vyoseni-trebic.jpg
---

*Třebíč, 25. listopadu 2019* – ***Pod heslem „Hudby plný talíř, OSA ani halíř“ se tuto sobotu 30. listopadu v Třebíči uskuteční již 3. ročník hudebního festivalu VyOsení. Od osmi hodin večer jsou všichni příznivci svobodné hudby srdečně zváni do Hudebního klubu B (Béčko Třebíč) na ulici Vítězslava Nezvala čp. 68.*** 

Pirátský zastupitel, organizátor kulturních akcí a frontman kapely Mr. Cook Roman Pašek pokračuje v tradici festivalů a koncertů svobodné hudby, které jsou zaměřené proti Ochrannému svazu autorskému (OSA). Od loňského prvního ročníku třebíčského VyOsení, který se konal 17. listopadu 2018, stihl uspořádat druhý ročník v březnu letošního roku a na podzim ještě multižánrový Festival svobodné kultury ve třech městech na Vysočině včetně Třebíče. Letošní hudební sezónu tak symbolicky uzavře na „domácí půdě“.

A co nabídne to listopadové sobotní VyOsení? **Program začne cca ve 20:00 v Hudebním klubu B a postupně zahrají kapely Mr. Cook, Procz a Iron Soul.** 

Česká pirátská strana podporuje autorskou tvorbu a umění a zdůrazňuje přitom společenské a kulturní změny, které jsou s nimi ve 21. století spojeny. *„Naše společnost je založena na tradici „svobodné kultury“, tedy na svobodě projevu, svobodném trhu a obchodu, svobodném podnikání, tvůrce a inovátory jak přímo přiznáním práv duševního vlastnictví, tak i nepřímo omezováním rozsahu těchto práv, aby zajistila dalším generacím co největší svobodu a zbavila je pout minulosti. Svobodná kultura neznamená svět bez vlastnictví, stejně jako volný trh neznamená trh, kde je vše zdarma.“* Lawrence Lessig, Svobodná kultura.

---

**Související odkazy**

[Facebooková událost](https://www.facebook.com/events/422577588348440)


**Kontakt pro média**

Hana Hajnová, 721 684 323, <hana.hajnova@pirati.cz>
