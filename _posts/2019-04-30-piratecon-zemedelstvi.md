---
date: 2019-04-30
category: blog
tags: pirateCon dostupnost zemědělské půdy
layout: post
title: Nenechme si prodat půdu pod nohama
author: Martin Huňady
authorId:     
image: posts/2019-04-30-piratecon-zemedelstvi.jpg
---

*Jihlava, 30. dubna 2019* - Jak těžké je pro malé a střední zemědělce získat půdu v konkurenci velkých agrokoncernů? Jaké to má dopady na české zemědělství? Jak se k této problematice staví stát? Na tyto a další otázky odpoví pirátský PirateCon na téma dostupnosti zemědělské půdy pro zemědělce, který se uskuteční v Jihlavě pod záštitou pirátského poslance a člena zemědělského výboru Jana Pošváře. PirateCon se bude konat v sobotu 4. května od 10 hodin v Jihlavské pirátském centru. 

*“Získat půdu v České republice je velký problém. Půdu skupují velké agrokoncerny a investiční skupiny. Mladí zemědělci a farmáři mají omezené možnosti jak se k zemědělské půdě vůbec dostat. Půda by ale neměla být pouze pro vyvolené a stát by měl utvořit takové podmínky, aby půda byla znovu dostupná začínajícím zemědělcům,”* řekl k uspořádání akce pirátský poslanec Jan Pošvář.

Na jihlavském PirateConu se budete moci setkat také s poslancem [Radkem Holomčíkem](https://www.pirati.cz/lide/radek-holomcik) nebo pirátským kandidátem ve volbách do europarlamentu [Lukášem Blažejem](https://evropapotrebuje.cz/kandidati/lukas-blazej). Kromě nich vystoupí na konferenci  řada dalších hostů: Jaroslav Šebek z [Asociace soukromého zemědělství ČR](https://www.asz.cz/), Alena Wranová ze spolku [CooLAND](http://www.cooland.cz/), prezident David Brož ze [Společnosti mladých agrárníků ČR](http://www.smacr.cz/) nebo Jiří Malík z občanského spolku [Živá voda](http://zivavoda.biz/).

---

**ODKAZY:**

[Profil Jan Pošvář](https://www.pirati.cz/lide/jan-posvar/)


**Kontakt pro média**

Hana Hajnová, hana.hajnova@pirati.cz, 721 684 323

---

