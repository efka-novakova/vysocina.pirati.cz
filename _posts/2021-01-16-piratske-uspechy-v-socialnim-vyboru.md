---
date: 2021-01-16
category: blog
tags:
  - Havlíčkův Brod
  - sociální systém
layout: post
title: Pirátské úspěchy v sociálním výboru města Havlíčkův Brod
author: Jiří Svoboda
authorId: jiri.svoboda.hb
image: posts/2021-01-16-piratske-uspechy-v-socialnim-vyboru.jpg
important: true
---

Havlíčkův Brod, 16. ledna 2021 - **Před koncem loňského roku vyšel v Havlíčkobrodských listech názor pirátského zastupitele Jana Kerbera, v němž vysvětluje potřebnost a důležitost výborů zastupitelstva. Piráti chápou výbory jako úžasné platformy, na nichž se dají diskutovat témata z odborného, politického i praktického hlediska. A nejinak tomu je i v sociálním výboru, kam havlíčkobrodští Piráti nominovali Irenu Bačinovou.**

V sociálním výboru města působí Pirátka a sociální pracovnice Irena Bačinová. Díky své dlouholeté praxi v oblasti práce s rodinami, sociálně znevýhodněnými osobami a seniory má množství zkušeností a nápadů, které předkládá právě na sociálním výboru. 

Na podzim loňského roku, kdy kvůli koronaviru proběhlo předposlední setkání výboru, vzešla od předsedkyně výboru Ivany Štrossové (ANO 2011 - Ženy za Brod) výzva na podávání návrhů pro tematické okruhy grantu Město bez bariér 2021. Irena Bačinová jako jedna z mála členek a členů výboru navrhla úpravy a doplnění stávajících okruhů.

*„Navrhla jsem, aby v rámci propagace poskytovaných sociálních služeb byly finanční prostředky použity na výrobu tištěné podoby informačního materiálu. Tato brožura bude k dispozici například na informačním středisku, u praktických lékařů nebo v Senior Pointu. Záměrem je, jednoduše zpřístupnit kontakty a důležité údaje seniorům, kteří hůř získávají informace z internetu, nebo jej vůbec nepoužívají,“* dodává členka sociálního výboru Irena Bačinová (Piráti).

Město bez Bariér 2021 neboli grantový program na podporu aktivit v sociální oblasti schválilo zastupitelstvo města na svém prosincovém jednání. Grantový program se kromě zvýšení povědomí veřejnosti o poskytovaných službách zaměřuje také na podporu začleňování osob jiných národností, na podpůrné programy pro osoby ohrožené sociálním vyloučením a osoby bez přístřeší, na preventivní programy pro bezpečný a spokojený život občanů ve městě a na odstraňování generačních, komunikačních a společenských bariér v sociální oblasti ve městě Havlíčkův Brod.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
