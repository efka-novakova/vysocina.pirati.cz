---
date: 2019-09-09
category: blog
tags: Vysočina senátní volby 2020 
layout: post
title: Staň se pirátským senátorem za Vysočinu
author: Hana Hajnová
authorId:  hana.hajnova
image: posts/2019-09-09-stan-se-piratskym-senatorem.jpg
---

Jihlava, 9. září 2019 - Vysočina má před sebou další supervolební rok. Kromě nového krajského vedení budou lidé na Vysočině v roce 2020 volit i dva nové senátory - ve volebních obvodech 15 (Pelhřimov) a 51 (Žďár nad Sázavou). Piráti proto přichází s veřejnou výzvou, do které se mohou přihlásit zájemci o kandidaturu pod pirátskou vlajkou.  

Volby do Senátu se konají každé dva roky a volí se třetina z 81 senátorů dvoukolovým většinovým systémem. Příští senátní volby se budou patrně konat v říjnu 2020. Nejvíce mandátů bude obhajovat ČSSD (10), pak KDU-ČSL (4), koaliční kandidáti za KDU-ČSL + Zelené (3), STAN (3), ANO a ODS po dvou mandátech, Soukromníci, SPOZ a SLK pak po jednom mandátu. Piráti neobhajují žádný mandát, ale rádi by nějaký získali.

Na Vysočině bude příležitost kandidovat hned ve dvou obvodech - v obvodu Pelhřimov, který je společný s Jihočeským krajem a v obvodu Žďář nad Sázavou, který kopíruje celý žďárský okres. ***Kandidáti***, kteří by rádi kandidovali za Pirátskou stranu, ***se mohou hlásit do 30. září 2019*** krajské předsedkyni Míše Vodové (michaela.vodova@pirati.cz, 602 276 233).

*“Touto veřejnou výzvou chceme oslovit propirátské osobnosti, které prosazují průhledné hospodaření, liberální politiku, pirátské dvanáctero. Budeme se orientovat na kandidáty, kteří mají vyšší šanci na zvolení a budou otevření spolupráci s dalšími liberálními stranami,”* dodává předsedkyně Krajského sdružení Pirátů na Vysočině Vodová. 

Kandidáti, kteří získají dostatečnou podporu členů krajského sdružení, se pak o konečnou nominaci utkají v primárních volbách dle pirátského volebního řádu.


---

***Související odkazy***:

[Vlákno ke sběru kandidátů pro primární volby na fóru](https://forum.pirati.cz/viewtopic.php?f=84&t=48454)
Foto: Shutterstock

---

***Kontakt pro média***:

Hana Hajnová, 721 684 323, hana.hajnova@pirati.cz
