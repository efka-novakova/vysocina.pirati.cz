---
date: 2018-10-08
category: blog
tags: HavlíčkůvBrod Chotěboř JaroměřiceNadRokytnou Jihlava NovéMěstoNaMoravě Telč Třebíč komunálníVolby2018 senátníVolby2018
layout: post
title: Piráti na Vysočině obsadí celkem 26 míst v zastupitelstvech, do druhého kola senátních voleb se neprobojovali
author: Hana Hajnová
authorId: hana.hajnova    # uid nekoho z _people (nepoviné)
image: posts/2018-10-08-komunalni-volby.jpg
---

**Piráti na Vysočině postavili celkem 13 kandidátek do komunálních voleb, ať už samostatných, koaličních nebo nezávislých s podporou Pirátů.  Největší volební úspěch zaznamenali v Chotěboři, kde koalice TOP 09, Pirátů a Zelených získala 6 křesel v 21členném zastupitelstvu. V krajské Jihlavě se podařilo koaličnímu sdružení TOP 09, Pirátů a Zelených s názvem "Žijeme Jihlavou" získat 4. nejlepší výsledek, což v konečném součtu znamená 4 křesla (v 37 členném zastupitelstvu). S podporou Pirátů se o hlasy voličů ucházeli také 2 kandidáti do Senátu - Roman Šemík na Havlíčkobrodsku a Michal Šalomoun na Třebíčsku. Blíže postupu do druhého kola byl právník Michal Šalomoun, který skončil s 13,6 % na 3. místě za Hanou Žákovou (STAN) a Miroslavem Michálkem (ANO).**

---

Přehled volebních zisků a získaných mandátů v Zastupitelstvu v jednotlivých obcích v abecedním pořadí:

**Havlíčkův Brod** - Česká pirátská strana: 6,69% (8. místo), 1 křeslo v 25členném zastupitelstvu (Jan Kerber)

**Chotěboř** - koalice Pojďme to změnit (Piráti, TOP 09, Zelení, NK): 27,8% (1. místo), 6 křesel v 21členném zastupitelstvu (David Šafránek, Petr Albrecht, Michal Jakeš, Iva Odvářková, Martin Kovačka, Jaroslav Nejedlý)

**Jaroměřice nad Rokytnou** - Jaroměřicko - náš domov, sdružení nezávislých kandidátů a Pirátů: 15,15% (3. místo), 3 křesla v 21členném zastupitelstvu (Zdeněk Chroust - NK, Jaroslav Vysoký - Piráti, Miloslav Janda - NK)

**Jihlava** - koalice Žijeme Jihlavou (Piráti, TOP 09, Zelení, NK) 10,09% (4. místo), 4 křesla v 37členném zastupitelstvu (Vít Zeman - TOP 09, Silvie Čermáková - Zelení, Eva Nováková - Piráti, Josef Sklenář - Zelení)

**Nové Město na Moravě** - Česká piráská strana 3,99% (8. místo) - nedostali se do zastupitelstva

**Telč** - koalice Společně pro Telč - Piráti a Zelení: 23,24% (2. místo), 5 křesel v 21členném zastupitelstvu (Jiří Pykal - Zelení, Pavel Dvořák - NK, Hana Hajnová - Piráti, Petra Kujínek Polodnová - Piráti, Helena Tomíšková - NK)

**Třebíč** - koalice Společně otevřeme Třebíč (Piráti, TOP 09, NK): 8,87% (6. místo), 2 křesla v 27členném zastupitelstvu (Roman Pašek, Stanislav Neumann - oba Piráti)

Ostatní obce:
* **Vír** - Ladislav Stalmach (1. místo)
* **Čechtín** - Jaroslav Zejda (9. místo)
* **Počítky** - bez zisku mandátu
* **Chlum** - Michaela Vodová (4. místo)
* **Lhotice** - Luboš Fuks (3. místo)
* **Staré Bříště** - Václav Honzl (4. místo)

---

Senát:
* obvod Havlíčkův Brod-Chrudim - Roman Šemík 3,83% (12. místo)
* obvod Třebíč - Michal Šalomoun 13,6% (3. místo)

---

Jaký bude další postup v povolebním vyjednávání v Jihlavě, přiblížila Eva Nováková, lídryně Pirátů: _"V Jihlavě začínáme a zisk čtyř mandátů je pro naši koalici Žijeme Jihlavou skvělý výsledek. Už to, že jsme dokázali spojit Piráty, TOP 09, Zelené a nezávislé kandidáty ukazuje, že máme koaliční potenciál. Koalice demokratických stran s primátorkou v čele by byla pro Jihlavu skvělá volba. Držet kurz budeme ale rádi i v opozici. Děkujeme voličům za důvěru i podporu během kampaně."_

I v dalších obcích čeká zvolené zástupce vyjednávání o možných koalicích. 

V Chotěboři koalice Pojďme To Změnit celé volby s přehledem vyhrála a získala celkem 6 z 21 mandátů. _"Vzhledem ke skvělému výsledku půjdeme do povolebních vyjednávání s cílem získat post starosty pro lídra naší kandidátky Davida Šafránka. První jednání proběhlo již včera večer (s KDU-ČSL), v průběhu dnešního dne se sejdeme i s ostatními stranami, které se dostaly do chotěbořského zastupitelstva,"_ komentuje výsledek voleb Tomáš Dostálek, dvojka na kandidátce. 

Povolební situaci v Telči přiblížila Hana Hajnová, dvojka na kandidátce: _"Z volebního výsledku máme velkou radost, ale cítíme i zodpovědnost a máme chuť pustit se do práce. Nyní uvidíme, jak se budou vyvíjet povolební vyjednávání. Pro to, abychom mohli prosadit maximum z našeho programu, budeme určitě usilovat o místa v Radě města."_

V Třebíči uspěli Piráti s koaličním sdružením TOP 09 a nezávislými s názvem Společně otevřeme Třebíč. Jaké mají zvolení zástupci další plány, přiblížil lídr kandidátky a nový zastupitel Roman Pašek: _"Zvolení pirátští zastupitelé mají v plánu ve městě podpořit pouze vznik takové koalice, ve které budou nejvýše 4 uvolnění zastupitelé. Sami naši zastupitelé nebudou uvolněnou funkci nárokovat. Odmítavý postoj je ke spolupráci se stranou KSČM a hnutím Pro Třebíč. Mezi priority pirátů patří prosazení zřízení Výboru pro revitalizaci centra města a Výboru pro výstavbu obchvatu města. Ty mají být tvořeny kromě zástupců politických stran také odborníky, kteří se budou na zmíněných investicích podílet."_

V Havlíčkově Brodě postavili Piráti samostatnou kandidátku a při své premiéře v komunálních volbách získali jedno křeslo v zastupitelstvu. _"Tento výsledek považujeme rozhodně za úspěch, i když nás trochu mrzí, že nám jen těsně unikl druhý mandát. V povolebních jednáních neusilujeme o účast v koalici, spíše se budeme soustředit na práci ve výborech, abychom získali zkušenosti a za 4 roky byli lépe připraveni,"_ upřesnil lídr Jan Kerber.  

---

**Kontakty pro média:**

Hana Hajnová, 721 684 323, hana.hajnova@pirati.cz

---
