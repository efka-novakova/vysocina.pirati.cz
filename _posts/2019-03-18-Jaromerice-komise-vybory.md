---
date: 2019-03-18
category: blog
tags: Jaroměřice nad Rokytnou
layout: post
title: Zastoupení Pirátů v komisích a výborech - na koho se mohou občané obracet v Jaroměřicích nad Rokytnou
author: Hana Hajnová
authorId: hana.hajnova  
image: posts/2019-03-18-Jaromerice-komise-vybory.jpg
---
Jaroměřice nad Rokytnou, 18. března - V loňských komunálních volbách získalo sdružení Jaroměřicko - náš domov (sdružení NK a Pirátů) 3 mandáty v 21členném zastupitelstvu a aktivně se zapojilo do koalice s ODS, KDU-ČSL a Pro jistoty Jaroměřicka (nezávislí). Podařilo se jim získat i 2 místa v radě města, přičemž jedno z nich obsadil Pirát Jaroslav Vysoký. Občané se mohou obracet na zástupce sdružení i v jednotlivých výborech a komisích města, kterými jsou: 

* Kontrolní výbor - Tomáš Klíma (NK)
* Finanční výbor - Jiří Rezek (NK)

* Komise kulturní a redakční k vydávání zpravodaje - Pavel Chlubna, Marie Kouřílková (oba NK) 
* Komise bezpečnostní pro prevenci kriminality a drogové závislosti - Pavel Syrový (NK) 
* Komise regenerační a pro rozvoj města - Ing. Miloslav Janda st., Ondřej Hrňák (oba NK), Jiřina Ciprová (Piráti)
* Komise pro sociální problematiku - Marie Kouřílková (NK)
* Komise bezpečnostní pro prevenci kriminality a drogové závislosti - Jiřina Ciprová (Piráti)

*A co se v poslední době na půdě jaroměřické rady a zastupitelstva řešilo?*

Tím nejzajímavější je určitě skutečnost, že rada města bude na návrh opozice zveřejňovat podklady pro své jednání zastupitelům města včetně zápisu. Piráti k tomu doplnili návrh, aby byl zápis z jednání rady dostupný i všem občanům ve veřejné sekci na stránkách města. Naplňuje se tak pirátský program otevřené radnice, která je po praktikách předchozího vedení města jedním ze vstřícných kroků směrem k zastupitelům i občanům.

Vedení Jaroměřic by také rádo dotáhlo do zdárné realizace pomník obětem 2. světové války, o kterém se již několik let mluví. S návrhem akademické sochařky Blanky Proksové z roku 2016 nicméně úplně nesouzní (stejně jako řada občanů), a proto bude oslovovat nové zpracování a diskutovat přesné umístění v komisi pro rozvoj města.    

A pokud chcete něco udělat nejen pro svého ducha, ale i tělo, můžete se přidat k 1. ročníku jarního pochodu Přírodním parkem Rokytná. Sraz je v sobotu 6. dubna v 9:30 u Špitálu v Jaroměřicích nad Rokytnou. Na 6,5 km trase vás čeká skála Justýnka, Spálený dub, Pulkovský mlýn a místo zaniklého hradu Pulkov. Občerstvení a zpáteční doprava je zajištěná, stačí se do 1. 4. registrovat na mks@jaromericenr.cz. 

---

**Více najdete**

[FB stránky Jaroměřicko - náš domov](https://www.facebook.com/jaromericko/)


**Kontakty pro média:**

Hana Hajnová, 721 684 323, hana.hajnova@pirati.cz

---
