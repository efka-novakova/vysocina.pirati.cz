---
date: 2020-07-07
category: blog
tags: swap Jihlava
layout: post
title: Swapujeme i o prázdninách!
author: Hana Hajnová
authorId:  hana.hajnova
image: posts/2020-07-07-prazdninovy-swap-20.jpg	
---

*Jihlava, 7. července 2020* -  Pravidelný jihlavský swap, který se po koronavirové odmlce těší opět velkému zájmu jihlavské veřejnosti, se koná i o prázdninách. Již zítra **ve středu 8. července** tak můžete přijít od 14. hodin do Jihlavského pirátského centra (Matky Boží 9) vyměnit věci, které vám doma jen leží, za něco jiného, co vám naopak chybí. Vstup na swap je zdarma, jsme ale vždy vděční za dobrovolný příspěvek na charitativní účely. 

**Jak funguje SWAP?**

SWAP (z anglického slova swap – výměna) funguje jednoduše: přinesete oblečení a další věci (do domácnosti, boty, hračky či knihy), které už nenosíte nebo nepotřebujete, a vyměníte je za jiné, které vám na swapu padnou do oka. Vše bez peněz, věci, které přinesete i odnesete, jsou zdarma. Nefunguje to kus za kus, je jen na vás, kolik věcí si vyberete a odnesete. Stejně tak je na vás, kolik jich na swap přinesete. 

Důležité je, aby všechny věci, které přinesete byly čisté, plně funkční a v takovém stavu, že byste se je nestyděli dát svým přátelům. Díky tomu si i vy můžete ze swapu odnést věci skoro jako z „obchodu“ a ušetřit tak nejen peníze za nákupy, ale trochu i naše životní prostředí. 

Akci pořádá Pirátská strana Vysočina společně s facebookovou skupinou SWAP Jihlava. 

Těšíme se na vás.

---

[Facebooková událost](https://www.facebook.com/events/2965135763602839)

---

***Kontakt pro novináře***

Hana Hajnová, <hana.hajnova@pirati.cz>, 721 684 323

