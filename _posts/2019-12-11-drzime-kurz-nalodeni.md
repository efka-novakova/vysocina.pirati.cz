---
date: 2019-12-06
category: blog
tags: Piráti Vysočina nalodění
layout: post
title: Držíme kurz
author: Blanka Lednická
authorId:  blanka.lednicka
image: posts/2019-12-11-drzime-kurz-nalodeni.jpg
---

*Olešná, 11. prosince 2019* - ***Nedávno Piráti oslavili desetileté výročí vzniku a vplutí do českých politických vod. Za těch deset let jsme ušli velký kus cesty a úspěšně se usadili na všech politických úrovních – od evropské až po tu komunální. Naším cílem je svobodná, vzdělaná a digitálně propojená společnost. Chceme, aby se všem lidem dobře žilo. Tuto vizi naplňujeme i na regionální úrovni.***

Vysočina má svého pirátského zástupce v Poslanecké sněmovně, od loňského roku 11 zastupitelů, z toho dva starosty a radního a naše členská základna se pomalu rozrůstá. Organizujeme se již v pěti místních sdružení – Jihlavsko, Třebíčsko, Telčsko, Havlíčkův Brod a Chotěboř. Každý rok nás můžete potkat při jarních úklidech v rámci projektu Ukliďme Česko, pořádáme odborné i kulturní akce nejen v našem pirátském centru v Jihlavě. Aktuálně jste nás mohli potkat třeba na Festivalu svobodné kultury, jedinečném multižánrovém festivalu plném svobodné hudby, filmů, literatury, divadla i výtvarného umění. Za sebou má úspěšnou premiéru hned ve třech městech na Vysočině - v Havlíčkově Brodě, Třebíči a Jihlavě. Osobně mě jako novou předsedkyni těší elán a nadšení, se kterým do plánování a organizace festivalu Piráti na Vysočině a další dobrovolníci šli a věřím, že i široká veřejnost se dobře bavila a zažila, že umění se dá dělat i bez OSA.

Chceš se k nám přidat a být součástí skvělého týmu, vytvářet prostředí pro kvalitní život svůj i svého okolí? 

Piráti veškerou svou činnost dělají dobrovolně po práci a tak mezi sebou rádi uvítáme všechny aktivní lidi, kteří se zajímají o dění kolem sebe. Pro Piráty není důležité, zda je člověk členem, příznivcem, či přispívá jako dobrovolník bez zapojení se do vnitřních politických procesů strany. Důležitá je pro nás premisa zábavy a efektivního výsledku. “Musí to mít smysl a musí nás to bavit.” To je ze všeho nejdůležitější. Souhlasíš? Líbí se ti Piráti a máš nápad, co bys chtěl změnit? Přijď mezi nás. Naloď se na [nalodeni.pirati.cz](https://nalodeni.pirati.cz) a my se ti ozveme. 

Těšíme se na všechny nováčky.

*Blanka Lednická, předsedkyně krajského sdružení Pirátů na Vysočině*

---
