---
date: 2019-12-03
category: blog
tags: krajské volby Vysočina  
layout: post
title: Piráti na Vysočině volí čelo kandidátky pro krajské volby
author: Redakce
authorId:  
image: posts/2019-12-03-pirati-voli-celo-kandidatky.jpg
---

*Jihlava, 3. prosince 2019* – ***Kdo doplní Hanu Hajnovou na čele pirátské krajské kandidátky? Členové Pirátů na Vysočině začali včera volit další čelní kandidáty pro krajské volby v příštím roce. Do primární volby čela kandidátky (2. – 9. místo) je přihlášeno celkem 13 kandidátů, volit se bude po jednotlivých místech.***

Krajské volby proběhnou na podzim příštího roku a Piráti pro ně sestaví samostatnou pirátskou kandidátku. V jejím čele bude stát telčská zastupitelka [Hana Hajnová](https://vysocina.pirati.cz/lide/hana-hajnova), která byla zvolena lídryní již v říjnu (více [zde](https://vysocina.pirati.cz/aktuality/hana-hajnova.html)). Další místa budou členové krajského sdružení Vysočina volit po jednotlivých místech dvoukolově od 2. prosince do konce ledna. Primární volby probíhají online na základě rozpravy na [pirátském fóru](https://forum.pirati.cz/viewtopic.php?f=416&t=49713). 

*„Přeji kandidátům hodně štěstí a členům dobrou ruku ve volbě. Máme opravdu z čeho vybírat, proto věřím, že se nám podaří poskládat kvalitní a silný tým, který se zvládne připravit na všechny výzvy, které před krajem pro příští období stojí,“* doplnila Hajnová.

---

**Kontakt pro média**

Hana Hajnová, 721 684 323, <hana.hajnova@pirati.cz>
