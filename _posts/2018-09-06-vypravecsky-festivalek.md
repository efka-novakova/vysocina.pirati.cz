---
date: 2018-09-06
category: blog
tags: akce HavlíčkůvBrod
layout: post
title: Vypravěčský festiválek k poctě K. H. Borovského
author: Veronika Nguyenová
authorId: veronika.nguyenova    # uid nekoho z _people (nepoviné)
image: posts/2018-09-06-vypravecsky-festivalek.jpg
---

**Místní sdružení havlíčkobrodských Pirátů pořádá všedně nevšední sousedské “posezení”.  Přijďte si poslechnout krátká vyprávění a sami povyprávět, budete-li mít chuť a sedne na vás múza. Poznejte své město i sami sebe zase trochu jinak.**

---

Po vzoru vznešených dob, z kterých pochází náš uznávaný rodák, kterému je tento festiválek věnován, učiníme na okamžik z obyčejného povídání o něco vznešenější žánr k potěše lidského ucha. Lidský hlas je velký dar. V šumu, hluku a shonu moderního města si to často neuvědomujeme.

Akci uvede členka Pirátské strany Veronika Nguyenová a jako první se ujme vyprávění host Roman Šemík, zaujatý rodopisec amatér, který se mnoho naběhal po končinách zdejších.

Vypravěčský festiválek by se mohl stát novou tradicí, kdy budou mít možnost se setkat různé generace a různé vrstvy lidské paměti. Každé oči vidí něco jiného, každé uši slyší něco jiného. Chtěli bychom, aby hovořili nejen mladí, ale i pamětníci, kteří znají naše město ještě z dob, které mladí nepamatují…

Je mnoho věcí, které si možná chceme navzájem říci, a zde pro ně bude prostor. Budeme se na Vás těšit v parku Budoucnost v pondělí 10. září od 17h při soše K. H. Borovského.

V případě nepříznivého počasí vyhledáme úkryt v blízkém altánku, který stojí v místním parku.

Více můžete sledovat na naši [facebookové události](https://www.facebook.com/events/315092975921837/)

---

**Kontakty pro média:**

Veronika Nguyenová, 728 814 947, veronika.nguyenova@pirati.cz

Hana Hajnová, 721 684 323, hana.hajnova@pirati.cz

---
