---
date: 2019-09-18
category: blog
tags: Chudobínská borovice Strom roku 
layout: post
title: Jdeme do finále! Hlasujte pro Chudobínskou borovici v anketě Strom roku 2019
author: Hana Hajnová
authorId:  hana.hajnova
image: posts/2019-09-18-chudobinska-borovice.jpg
---

Vír, 18. září 2019 – ***Již po osmnácté se letos koná anketa Strom roku, za kterou stojí Nadace Partnerství. Do finále postoupila dvanáctka stromů z devíti krajů, které usilují o prvenství v podobě odborného ošetření zdarma a postupu do celoevropského kola soutěže. A jedním z favoritů je Chudobínská borovice, která roste na skalnatém výběžku Vírské přehrady.***

O jejím významu ví i pirátský starosta obce Vír Ladislav Stalmach, který aktivně a rád podpořil iniciativu Ing. Milana Peňáze, CSc., vědce, odborníka na ryby, vlastivědného autora a milovníka Vysočiny, který borovici navrhl do ankety Strom roku 2019. **Hlasovat pro ni můžete i vy do 25. září** na stránkách [stromroku.cz](https://www.stromroku.cz).  

Milan Peňáz má k tomuto stromu navíc velmi silné pouto. V Chudobíně se narodila jeho maminka a on tam strávil svá dětská léta. *„Chudobínskou borovici pamatuji od dětských let. Za války, po celý jeden rok, jsem kolem ní dvakrát denně chodil cestou do školy do Víru a zpět. Také maminka s babičkou borovici dobře znaly a od nich znám pověst o čertu hrajícím pod stromem na housle. V roce 1956, těsně před zátopou Chudobína, se mi také podařilo tuto borovici vyfotografovat. Patrně je to její vůbec nejstarší fotka. Miluji ji především jako velice působivý a harmonický prvek krajiny, vynikající především v období vyšších stavů vody v nádrži, obdivuji její drsnou krásu, odolnost, houževnatost, skromnost.“* uvedl Peňáz pro zářijové vydání Bystřicka (Zpravodaje města Bystřice nad Pernštejnem). 

Hlasujte i vy pro královnu zatopeného údolí! Zda se jí podaří získat kýžený titul, se dozvíme na slavnostním vyhlášení 3. října na brněnské hvězdárně. 

---

**ODKAZY**

[Chudobínská borovice]( https://www.stromroku.cz/finaliste/aktualni/Chudobinska-borovice)

[Facebookový profil]( https://www.facebook.com/Chudobinskaborovice)

[Vyhlášení ankety Strom roku]( https://www.facebook.com/events/932974477068296/)


**FOTO** 

[Ladislav Stalmach]( https://vysocina.pirati.cz/lide/ladislav-stalmach/)

---

***Kontakt pro média***:

Hana Hajnová, 721 684 323, hana.hajnova@pirati.cz
