---
date: 2019-08-30
category: blog
tags: Vysočina hlubinné úložiště SÚRAO
layout: post
title: (Bez)jaderná Vysočina?
author: Hana Hajnová
authorId:  hana.hajnova
image: posts/2019-08-30-bezjaderna-vysocina.jpg
---

Jihlava, 30. srpna 2010 – V pátek 6. srpna se v Jihlavském pirátském centru (Matky Boží 9) od 10:00 uskuteční setkání zástupců čtyř lokalit na Vysočině, které jsou zařazené na seznam míst vhodných pro vybudování hlubinného úložiště vyhořelého jaderného paliva, společně s pirátskými poslanci Janem Pošvářem a Petrem Třešňákem. Diskutovat se bude zejména problematika ukládání vysoce radioaktivních odpadů, vliv na životní prostředí a role dotčených obcí.

V příštím roce by měla Správa úložišť radioaktivních odpadů (SÚRAO) rozhodnout o snížení počtu míst předvybraných pro hlubinné úložiště jaderného odpadu z devíti na čtyři. Toto rozhodnutí má proběhnout před platností zákona o zapojení obcí do řízení směřujících k výběru lokality v podzemních prostorech a povolení jeho provozu. Návrh tohoto zákona vznikl bez zapojení obcí a vyjádřit se k němu je možné pouze do konce září. Protože na Vysočině se to týká lokalit Hrádek u Dolní Cerekve, Horka u Budišova, Kraví hora u Stříteže a Na Skalním u Jaroměřic nad Rokytnou, rozhodli se aktéři z těchto lokalit vyvolat společnou diskuzi o tomto tématu. 

Kromě samotného úložiště se budou diskutovat možné dopady zařazení lokalit na jejich okolí, zejména na investiční akce v blízkosti navrhovaných lokalit, a otázka budoucích kompenzací. Diskutujícími budou Edvard Sequens – sekretář platformy proti úložišti, Mgr. Petr Andrýsek za spolek SOS Na Skalním a Ing. Karel Müller, starosta města Jaroměřice nad Rokytnou.   

*“Cílem akce je upozornit na aktuální netransparentní jednání SÚRAO a snaha otevřít debatu o hledání řešení problému vyhořelého jaderného paliva a radioaktivních odpadů. Chceme, aby to byl proces, který bude otevřený, průhledný a v němž obce a veřejnost budou mít zákony dostatečně garantované možnosti hájit své oprávněné zájmy,“* vysvětluje organizátor akce Jaroslav Vysoký.

Z důvodu omezené kapacity doporučujeme účastníkům **registraci na e-mail: vysoky.j@seznam.cz**. 

---

***Související odkazy***:

[Facebooková událost]( https://www.facebook.com/events/2415830378676487/)

[Profil Jan Pošvář]( https://www.pirati.cz/lide/jan-posvar/)

[Profil Petr Třešňák]( https://www.pirati.cz/lide/petr-tresnak/)

[Komentář k odložení výběru lokality pro úložiště jaderného odpadu]( https://vysocina.pirati.cz/aktuality/jaderny-odpad.html)

[Den proti úložišti na Skalním]( https://vysocina.pirati.cz/aktuality/den-proti-ulozisti.html)

---

***Kontakt pro média***:

Hana Hajnová, 721 684 323, hana.hajnova@pirati.cz
