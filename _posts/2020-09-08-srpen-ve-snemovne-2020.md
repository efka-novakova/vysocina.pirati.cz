---
date: 2020-09-08
category: blog
tags:
  - Sněmovna
  - zahraniční politika
  - zemědelství 
layout: post
title: Srpen ve Sněmovně 
author: Jan Pošvář
authorId:  jan.posvar
image: posts/2020-09-08-srpen-ve-snemovne-2020.jpg
---

*Havlíčkův Brod, 8. září 2020* - V srpnu jsme si připomínali události z roku 1968. A bylo to velmi intenzivní vzhledem k tomu, co probíhalo po prezidentských volbách v Bělorusku. 9. srpna Lukašenko si zařídil podvodem vítězství ve volbách. Lidem došla trpělivost a vyšli do ulic. Demonstrace trvají dodnes a jsou místy násilně potlačovány, dochází neustále k zatýkání demonstrantům.

Čechoslováci před půlstoletím nedostali šanci rozhodnout o vlastní budoucnosti. Právě proto bychom měli usilovat o to, aby v jiných zemích tuto šanci lidé měli. Bez nátlaku nebo invaze sousedů. Proto jsme se v srpnu sešli v jihlavském parku Gustava Mahlera a vyjádřili podporu běloruským občanům. Zároveň chceme, aby Poslanecká sněmovna oficiálně odsoudila násilí režimu Alexandra Lukašenka a neuznala výsledek běloruských prezidentských voleb. Iniciovali jsme proto s ostatními stranami projednání společného sněmovního usnesení.

To bylo možné projednat na mimořádné svolané řádné schůzi Sněmovny kvůli opatřením ke koronavirové krizi. Tam jsme přijali kompromisní návrhy k úpravě legislativy v souvislosti s krajskými volbami a voliči, kteří budou v karanténě. Sněmovna poté přijala usnesení k situaci v Bělorusku, v němž podporuje konání svobodných voleb za účasti nezávislých mezinárodních pozorovatelů.

V srpnu projel Vysočinou také náš pirátský autobus, kde jsme představili náš program a naši lídryni do krajských voleb, která se do toho nebojí říznout. Ukázali jsme budoucnost našeho kraje, kde [Vysočina je středem pozornosti](https://www.youtube.com/watch?v=C3qxSlZ2Tis). 

Nejsem živ jenom prací, a proto jsem také v rámci dovolené poznával krásy našeho kraje. Při výšlapu na nejvyšší vrchol Třebíčska jsem se stal svědkem tragické události. Silné deště způsobily obrovské problémy několika obcím, mimo jiné i [Opatovu](https://mapy.cz/s/maruzafapo). Za poslední týdny je voda z polí vyplavila již počtvrté. Hasiči odčerpávali vodu ze sklepů a společně s místními odklízeli naplavené bahno. Okolní pole nabízela smutný pohled. A takový pohled bohužel není na Vysočině ojedinělý.  Tento problém se musí řešit teď. Musíme motivovat hospodáře, aby se sami chtěli starat o půdu a zabránili erozi půdy, která záplavy způsobuje. My snažíme výše zmíněný problémů řešit a předkládáme návrhy směřující k lepšímu zacházení s vodou v krajině. Ty se týkají i eroze, absorpční kapacity půdy a hospodaření v krajině. Mezi kroky, které je možné udělat v relativně krátké době, patří nastavení citlivého a k přírodě šetrného hospodaření v lesích, změna a zpřísnění požadavků na obdělávání půdy, modernizace standardů pozemkových úprav a dokončení protierozní vyhlášky, která je dnes bohužel spíše bezzubým nástrojem. Další informace můžete najít na našem webu [Vodu řešíme teď](https://voda.pirati.cz).

---

**Odkazy**

[Profil Jan Pošvář](https://www.pirati.cz/lide/jan-posvar)

[Pirati pracují](https://piratipracuji.cz)
 
---

**Kontakt pro média**

Hana Hajnová, 721 684 323, <hana.hajnova@pirati.cz>
