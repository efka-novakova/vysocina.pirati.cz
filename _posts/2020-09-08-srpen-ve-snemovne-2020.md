---
date: 2020-09-08
category: blog
tags:
  - Sněmovna
  - zahraniční politika
  - zemědelství 
layout: post
title: Srpen ve Sněmovně 
author: Jan Pošvář
authorId:  jan.posvar
image: posts/2020-09-08-srpen-ve-snemovne-2020.jpg
---

*Havlíčkův Brod, 8. září 2020* - V srpnu jsme si připomínali události z roku 1968. A bylo to velmi intenzivní vzhledem k tomu, co probíhalo po prezidentských volbách v Bělorusku. 9. srpna Lukašenko si zařídil podvodem vítězství ve volbách. Lidem došla trpělivost a vyšli do ulic. Demonstrace trvají dodnes a jsou místy násilně potlačovány, dochází neustále k zatýkání a deportacím demonstrantů. 

Čechoslováci před půlstoletím nedostali šanci rozhodnout o vlastní budoucnosti. Právě proto bychom měli usilovat o to, aby v jiných zemích tuto šanci lidé měli. Bez nátlaku nebo invaze sousedů. Proto jsme se v srpnu sešli v jihlavském parku Gustava Mahlera a vyjádřili podporu běloruským občanům. Chtěli jsme, aby Poslanecká sněmovna oficiálně odsoudila násilí režimu Alexandra Lukašenka, neuznala výsledek běloruských prezidentských voleb a vyzvala Rusko k nevměšování se do vnitřních záležitostí Běloruska. Iniciovali jsme proto s ostatními stranami projednání společného sněmovního usnesení.

To bylo možné projednat na mimořádné svolané řádné schůzi Sněmovny kvůli opatřením ke koronavirové krizi. Tam jsme přijali kompromisní návrhy k úpravě legislativy v souvislosti s krajskými volbami a voliči, kteří budou v karanténě. Sněmovna poté přijala usnesení k situaci v Bělorusku, v němž odsuzuje násilí páchané na demonstrantech a podporuje konání svobodných voleb za účasti nezávislých mezinárodních pozorovatelů. 

V polovině srpna jsme přivítali poprvé na Vysočině pirátský autobus budoucnosti. Představovali jsme náš program do krajských voleb a naše čelo kandidátky. Ukázali jsme budoucnost našeho kraje, kde [Vysočina je středem pozornosti](https://www.youtube.com/watch?v=C3qxSlZ2Tis). 

V rámci kampaně do krajských voleb jsme pořádali výšlapy na nejvyšší vrcholy naší Vysočiny. Při výšlapu na nejvyšší vrchol Třebíčska jsme se stali svědkem tragické události. Silné deště způsobily obrovské problémy několika obcím, mimo jiné i [Opatovu](https://mapy.cz/s/maruzafapo). Za poslední týdny je voda z polí vyplavila již počtvrté. Hasiči odčerpávali vodu ze sklepů a společně s místními odklízeli naplavené bahno. Okolní pole nabízela smutný pohled. A takový pohled bohužel není na Vysočině ojedinělý. Máme plán, podle kterého [Vodu řešíme teď](https://voda.pirati.cz).

Musíme motivovat hospodáře, aby se sami chtěli starat o půdu a zabránili erozi půdy, která záplavy způsobuje. My snažíme výše zmíněný problémů řešit a předkládáme návrhy směřující k lepšímu zacházení s vodou v krajině. Ty se týkají i eroze, absorpční kapacity půdy a hospodaření v krajině. Mezi kroky, které je možné udělat v relativně krátké době, patří nastavení citlivého a k přírodě šetrného hospodaření v lesích, změna a zpřísnění požadavků na obdělávání půdy, modernizace standardů pozemkových úprav a dokončení protierozní vyhlášky, která je dnes bohužel spíše bezzubým nástrojem.

---

**Odkazy**

[Profil Jan Pošvář](https://www.pirati.cz/lide/jan-posvar)

[Pirati pracují](https://piratipracuji.cz)
 
---

**Kontakt pro média**

Hana Hajnová, 721 684 323, <hana.hajnova@pirati.cz>
