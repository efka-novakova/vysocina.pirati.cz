---
date: 2019-11-01
category: blog
tags: Housing-first Jihlava dobrovolníci 
layout: post
title: Pomozte s rozjezdem projektu Housing First v Jihlavě i vy!
author: Eva Nováková
authorId:  eva.novakova
image: posts/2019-11-1-jihlava-housingfirst-dobrovolnici.png
---

Jihlava, 1. listopadu 2019 – Statutární město Jihlava se zapojilo do projektu „Bydlení především: Testování konceptu Housing First v Jihlavě“, jehož cílem je eliminace bezdomovectví či stavu bytové nouze, získání a dlouhodobé udržení standardního bydlení. Cílovou skupinou projektu jsou jednotlivci i rodiny s nezaopatřenými dětmi, nacházející se v bytové nouzi s potřebou intenzivní a dlouhodobé podpory. 

Projekt, který se podařilo prosadit zejména díky práci zastupitelů Daniela Škarky a Evy Novákové, nyní vstupuje do přípravné fáze. A v ní potřebuje pomoc s tzv. registračním týdnem. **Hledají se proto dobrovolníci, kteří by mohli v termínu od 25. 11. do 1. 12. věnovat trochu svého času a pomoct dobré věci.** Bude se jednat o oslovování případných zájemců o zařazení do projektu a vyplňování připravených dotazníků.  Účastnit se je možné celého registračního týdne nebo vybraných dnů, pomocníky hledáme jak pro sbírání dat v terénu, tak pro jejich zadávání do databáze.

V případě zájmu o zapojení se do registračního týdne pište prosím na e-mail <eva.novakova@jihlava-city.cz> **do termínu 14. 11. 2019**.

*„Dobrovolníci budou v rámci registračního týdne oslovovat zájemce o účast v projektu na vytipovaných místech (ulice, zahrádkářské kolonie, azylové domy, ubytovny apod.). Předpokládá se, že zájemci o účast v projektu budou oslovováni v čase od 8 do 16 hodin, konkrétně potom dle možností jednotlivých dobrovolníků. Pro dobrovolníky bude připraveno zázemí v budově Magistrátu města Jihlavy, kam budou docházet a předávat nashromážděná data, případně řešit situace vzniklé při vyplňování dotazníků. Dobrovolníci budou řádně proškoleni,“* doplňuje pirátská zastupitelka Nováková. 

Děkujeme za spolupráci!

---

***Související odkazy***:

[Testování Housing first bude v Jihlavě spuštěno na začátku října](https://vysocina.pirati.cz/aktuality/housing-first-jihlava.html)

---

***Kontakt pro média***:

Hana Hajnová, 721 684 323, hana.hajnova@pirati.cz
