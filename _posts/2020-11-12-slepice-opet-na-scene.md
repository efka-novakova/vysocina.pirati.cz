---
date: 2020-11-12
category: blog
tags:
  - Senát
  - zemědelství 
layout: post
title: Zákaz klecového chovu dnes projedná horní komora Parlamentu 
author: Jan Pošvář
authorId:  jan.posvar
image: posts/2020-11-12-slepice-opet-na-scene.JPG
---

*Praha, 12. listopadu 2020* - Slepice opět na scéně! Senát dnes bude projednávat novelu zákona na ochranu zvířat před týráním tak, jak přišla z Poslanecké sněmovny. Na stole jsou dvě varianty, drtivá většina výborů doporučuje novelu schválit a postoupit prezidentovi k podpisu. Pouze výbor pro hospodářství, zemědělství a dopravu doporučuje novelu vrátit Sněmovně s pozměňovacími návrhy. A dva z nich jsou velmi kontroverzní. 

Prvním z nich je návrh kompenzací pro drůbežáře. Piráti usilují o to, aby drůbežáři byli finančně motivováni k přestavbě klecových chovů na jejich alternativy. Nicméně příliš vysoké kompenzace mohou naopak motivovat k zavření chovů. To může ohrozit soběstačnost ČR v produkci vajec a tedy zvýšit závislost na jejich dovozu. 

Druhý pozměňovák se také týká kompenzací, tentokrát za zákaz kožešinových farem. Navrhli jsme ve Sněmovně nepřemrštěné částky, aby chovatelé dostali zpátky svoje investice. Z původního záměru jsme ušetřili 100 milionů korun. Kožešinoví farmáři ale chtějí víc a návrh, který koluje Senátem, navyšuje kompenzace pro chovatele norků o 65 %! Největší chovatel měl 14 tisíc norků a takové navýšení kompenzací znamená 27 milionů korun navíc!

Věřím, že většina senátorů se nakonec rozhodne na základě námi prověřených reálných dat, podpoří původní znění novely namísto rozhazování peněz a ohrožení našeho hospodářství.

---

**Odkazy**

[Profil Jan Pošvář](https://www.pirati.cz/lide/jan-posvar)

[Pirati pracují](https://piratipracuji.cz)
 
---

**Kontakt pro média**

Hana Hajnová, 721 684 323, <hana.hajnova@pirati.cz>
