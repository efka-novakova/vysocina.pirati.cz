---
date: 2020-02-14
category: blog
tags: krajské-volby lodivod dream-team 
layout: post
title: Piráti na Vysočině hledají volebního manažera pro kampaň do letošních krajských voleb
author: Redakce 
authorId:  
image: posts/2020-02-14-hledame-lodivoda.jpg
---

*Jihlava, 14. února 2020* – Jsi kreativní člověk, který rád organizuje akce i lidi kolem sebe? Máš rád výzvy a nebojíš se Pirátů? Piráti na Vysočině hledají lodivoda, který povede naši loď skrze nevyzpytatelné vody předvolební kampaně až do letošních krajských voleb.

Volební manažer/ka bude mít na starosti vedení pirátské kampaně pro volby do krajského zastupitelstva v Kraji Vysočina, které se budou konat na podzim 2020.

Minimální náročnost vedení kampaně odhadujeme na 40 hodin týdně (během horké fáze v září a říjnu i více).

**Nabízíme:**

Smysluplnou práci a podíl na volebním tažení Pirátů do krajského zastupitelstva

- Odměnu až 35 000 Kč na základě příkaznísmlouvy podle občanského zákoníku, vyplácenou měsíčně v částce 28 000 Kč (+ až 7 000 Kč odměny za dobře odvedenou práci), spolupráci na IČO

- Motivační bonus za dosažené výsledky: od sedmého získaného mandátu odměna ve výši až 150 000 Kč, přičemž tento bonus bude splatný v únoru 2021

- Cennou referenci v životopise: zkušenost s volební kampaní

- Dobrou atmosféru, motivovaný tým, flexibilní podmínky a možnost poznat zajímavé lidi

**Hlavní zodpovědnosti:**

- Vedení volebního štábu (skupiny všech placených lidí a dobrovolníků podílejících se na kampani)

- Koordinace vedoucích týmů v kampani (outdoor týmu, kontaktní kampaně, PR, administrativy apod.)

- Samostatná exekutiva kampaně (podle manažerem připraveného plánu volební kampaně) a rychlé uzpůsobování plánu aktuální situaci

- Koordinace s kampaněmi probíhajícími napříč republikou

**Požadujeme (dle důležitosti):**

- Znalost pirátského programu (předchozí zkušenosti s pirátskými týmy a způsobem práce, znalost předpisů a struktury Pirátů výhodou)

- Zájem o Piráty a loajalita, spolehlivost, samostatnost, čestnost, velké nasazení a týmový duch

- Velmi dobré komunikační schopnosti a zkušenosti s prací s lidmi, dobré zvládání stresu

- Věcnost, schopnost prioritizace a odpovědnost za výsledky·Emoční inteligence na vyšší úrovni

- Zkušenost s koordinací alespoň jednoho rozsáhlejšího úspěšného projektu (například hudební festival, obchodní projekt a podobně), zkušenosti na pozici projektového manažera výhodou

- Ochotu pracovat na kampani alespoň 40 hodin týdně (v horké fázi kampaně více)

- Účast na volebních štábech Pirátů

***Podmínkou zařazení do výběrového řízení*** je zaslání strukturovaného životopisu, motivačního dopisu obsahujícího vizi působení na dané pozici a hrubý návrh volební kampaně pro volby do zastupitelstev krajů do 25. 2. 2020. Životopis a motivační dopis vítěze výběrového řízení mohou být zveřejněny i bez předchozího souhlasu. V případě oboustranného zájmu může být spolupráce v oblasti volebních kampaní prodloužena.

***Termín nástupu:*** co nejdříve (dle možností uchazeče)

<https://www.jobs.cz/rpd/1450562821>
