---
date: 2020-05-19
category: blog
tags: Vysočina 
layout: post
title: Krajské předsednictvo Pirátů na Vysočině je opět kompletní. Členové dnes zvolili Miroslava Váchu na post místopředsedy krajského sdružení.
author: Redakce
authorId:  
image: posts/2020-05-19-predsednictvo-opet-kompletni.jpg
---

*Jihlava, 19. května 2020* – Pětičlenné předsednictvo krajského sdružení Pirátské strany na Vysočině je ode dneška opět kompletní. Po rezignaci Evy Novákové na post místopředsedkyně na začátku dubna vybírala 50členná pirátská základna celkem ze tří kandidátů. Miroslav Vácha získal potřebnou podporu již v prvním kole a stal se tak dnes 4. místopředsedou krajského sdružení Pirátů na Vysočině.

[Miroslav Vácha](https://vysocina.pirati.cz/lide/miroslav-vacha) žije s rodinou v Třeštici, profesí je zdravotnický záchranář, působí také jako místopředseda základní odborové organizace a lektor zdravotnické záchranné služby Kraje Vysočina. Dnes doplnil stávající krajské předsednictvo ve složení: předsedkyně [Blanka Lednická](https://vysocina.pirati.cz/lide/blanka-lednicka/), 1. místopředseda [Jan Břížďala](https://vysocina.pirati.cz/lide/jan-brizdala), 2. místopředseda [Jan Pošvář](https://vysocina.pirati.cz/lide/jan-posvar) a 3. místopředseda [Pavel Knežik](https://vysocina.pirati.cz/lide/pavel-knezik/). Zároveň za Piráty kandiduje z 9. místa do podzimních krajských voleb, které proběhnou v pátek a v sobotu 2. a 3. října 2020.

A na co se chce z pozice místopředsedy krajského sdružení zaměřit? *„Jedna ze základních věcí bude zjednodušit komunikaci vůči našim členům, aby měli jasnější přehled o tom, co se u Pirátů děje a proč. Dále bychom si také měli vyjasnit, jakým způsobem chceme růst, aby všichni noví členové souzněli s pirátskými hodnotami a rozuměli jim,“* doplnil Vácha.  

---

**Kontakt pro média**

Hana Hajnová, <hana.hajnova@pirati.cz>, 721 684 323
