---
date: 2019-02-26
category: blog
tags: Telč audiovizuální přenosy
layout: post
title: Komentář k článku o projednávání přenosů a záznamů z telčského zastupitelstva
author: Hana Hajnová
authorId: hana.hajnova  
image: posts/2019-02-26-komentar-telc-onlajny.jpg
---

Telč, 26. února - V dnešní MF Dnes vyšel článek s názvem “Telč se dál brání přenosům ze zasedání zastupitelstva”, ve kterém se mj. objevilo i vyjádření pana místostarosty Pavla Komína (KDU-ČSL), který uvedl, že *“V návrhu nebylo jasné, kde bude umístěna kamera. Zda by to byl statický záběr do sálu, nebo by kamera zabírala každého hovořícího. A další nejasnou otázkou byla archivace záznamů a jejich zpřístupnění. Až tohle bude jasné, můžeme o tom hovořit dál.”* 

Vůči první části tvrzení se musíme důrazně ohradit, protože návrh usnesení byl doplněn o ustanovení, které toto jasně upravilo:

* Zastupitelstvo města schvaluje s účinností od 1.4.2019 pořizování oficiálního přímého hlasového a obrazového přenosu ze svého jednání a zpřístupnění archivovaných záznamů těchto přenosů, což bude zajištěno prostřednictvím městského úřadu nebo pověřeného subjektu. **Jednání zastupitelstva bude zabíráno jako celek statickou kamerou, bez detailních záběrů na jednotlivé zastupitele a na hlasovací tabuli.**

Je škoda, že se pan místostarosta do debaty vůbec nezapojil, své připomínky nesdělil a nakonec byl proti. Ale pokud mu v souhlasném postoji brání pouze vyjasnění otázky archivace záznamů, rádi to s ním i s dalšími zastupiteli dořešíme tak, abychom se přece jenom těch přenosů z telčského zastupitelstva v dohledné době dočkali.

Naději, že se to může podařit cítíme i ve vyjádření zastupitele Bedřicha Buriana (KSČM), který v článku říká *“Cítím, že by mohl přijít okamžik, kdy budu s podobným návrhem souhlasit, ale musel by být jiným způsobem prezentován.”* Věříme, že se podaří téma se všemi, kdo se zatím zdrželi nebo byli proti, úspěšně komunikovat a příště bude hlasů dostatek.

Společně pro Telč - Piráti a Zelení

---

**Zdroje**

[Citovaný článek](https://www.idnes.cz/jihlava/zpravy/zastupitelstvo-kamera-online-zaznam-video-vysilani-telc-vysocina-stud-prenos.A190226_460042_jihlava-zpravy_mv)

**Kontakty pro média:**

Hana Hajnová, 721 684 323, hana.hajnova@pirati.cz

---
