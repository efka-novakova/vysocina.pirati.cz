---
date: 2019-10-31
category: blog
tags: klecové-chovy Jan Pošvář 
layout: post
title: Klecový chov slepic nemá v moderním zemědělství co dělat
author: Redakce
authorId:  
image: posts/2019-10-31-komentar-jan-posvar.jpg
---


Praha, 31. října 2019 – **Na základě iniciativy Jana Pošváře, pirátského poslance a člena sněmovního Zemědělského výboru, se dnes v prostorách Poslanecké sněmovně konal seminář o klecových chovech hospodářských zvířat pod záštitou Zemědělského výboru. Diskutovalo se o zkušenostech s klecovým chovem a jeho alternativách, o ekonomice jednotlivých chovů a o zahraničních zkušenostech. V několika tematických blocích vystoupili jako řečníci zástupci ochránců zvířat, Státní veterinární správy ČR, Agrární komory ČR ale i zástupci akademické obce.**

*"Česká republika, podobně jako Francie, Itálie a Polsko, chová většinu slepic a téměř všechna prasata a králíky v klecích. Z dnešní diskuse vytanulo, že klecový chov slepic v České republice, již nemá své místo. Na rozdíl od ostatních druhů zvířat u nosnic už existují zavedené a osvědčené alternativní systémy, které byly dnes představeny. Věřím, že je důležité se zabývat životními podmínkami všech zvířat. Není obhajitelné držet slepice narvané v drátěných klecích, když existují alternativy,“* řekl poslanec Pošvář.

Pořádání semináře bylo reakcí na všeobecnou občanskou poptávku v České republice. Na ni zareagovaly také některé obchodní řetězce, které se zavázaly, že do roku 2025 zcela přestanou klecová vejce prodávat. 

---

***Související odkazy***:

[Profil Jan Pošvář]( https://www.pirati.cz/lide/jan-posvar/)

[Piráti pracují](https://piratipracuji.cz/)

---

***Kontakt pro média***:

Hana Hajnová, 721 684 323, hana.hajnova@pirati.cz
