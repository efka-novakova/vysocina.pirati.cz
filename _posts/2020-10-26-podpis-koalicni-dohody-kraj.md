---
date: 2020-10-26
category: blog
tags:
  - krajská politika
layout: post
title: Krajské fórum Pirátů na Vysočině schválilo návrh krajské koaliční dohody. K podpisu dojde dnes odpoledne
author: Redakce
authorId:  
image: posts/2020-10-26-podpis-koalicni-dohody-kraj.jpg
---

Jihlava, 26. října 2020 - Pirátské krajské fórum na Vysočině dnes schválilo návrh Koaliční dohody o spolupráci v Zastupitelstvu a Radě Kraje Vysočina ve volebním období 2020-2024. Tu uzavřou Piráti společně s ODS + STO, KDU-ČSL, Starosty pro Vysočinu a ČSSD. Podpis dohody se odehraje za přísných hygienických opatřeních dnes odpoledne v Modrém domě v Jihlavě.

Za Piráty dohodu podepíše krajská předsedkyně Blanka Lednická a lídryně pirátské kandidátky Hana Hajnová. Samotný akt podpisu bude probíhat postupně cca od 16. hodiny do půl páté, kdy každý ze signatářů přistoupí k podpisu samostatně. Vzhledem k současné epidemické situaci není možné uspořádat tiskovou konferenci ani jiné společné výstupy, proto bude po podpisu zaslána tisková zpráva včetně fotografií. 

Lídryně Pirátů Hana Hajnová bude novinářům pro případné dotazy k dispozici v Jihlavském pirátském centru (Matky Boží 9, Jihlava) nebo na telefonu 721 684 323. 

---

**ODKAZY**

[Jednání na fóru](https://forum.pirati.cz/viewtopic.php?p=723151#p723151)
