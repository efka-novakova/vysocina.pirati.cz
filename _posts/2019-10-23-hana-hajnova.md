---
date: 2019-10-23
category: blog
tags: krajské volby 2020 Vysočina Hana Hajnová 
layout: post
title: Piráty na Vysočině povede do krajských voleb telčská zastupitelka Hana Hajnová
author: Redakce
authorId:  
image: posts/2019-10-23-hana-hajnova.png
---

Jihlava, 23. října 2019 – Lídryní Pirátů a kandidátkou na hejtmanku v krajských volbách, které se uskuteční na podzim příštího roku, bude telčská zastupitelka Hana Hajnová. Čtyřiatřicetiletá projektová manažerka loni kandidovala za koaliční uskupení Společně pro Telč – Piráti a Zelení do telčského zastupitelstva z druhého místa. V krajských volbách v roce 2020 povede čistě pirátskou kandidátku. 

Do primární volby na lídra krajské kandidáty nominovali Piráti na Vysočině celkem 3 kandidáty – kromě Hany Hajnové ještě Blanku Lednickou a Jakuba Šmída. Blanka Lednická se nominace vzdala poté, co byla zvolena novou krajskou předsedkyní (více [zde](https://vysocina.pirati.cz/aktuality/nove-predsednictvo-vysocina.html)). Hajnová, která je členkou Pirátů na Vysočině od listopadu 2014, pak získala rozhodující podporu již v prvním kole volby. *„Nesmírně si té důvěry vážím, je pro mě velkou motivací a závazkem zároveň. Věřím, že do krajských voleb postavíme kvalitní a silný tým, který bude mít voličům co nabídnout. Osobně odvedu maximum pro to, abychom získali alespoň 6 křesel v krajském zastupitelstvu,“* doplnila Hajnová. 

Další čelní kandidáti by měli být postupně známi do konce roku, stejně jako programové priority. *„V současné chvíli pracuje krajský programový tým na podobě volebního programu, který bychom rádi společně s čelem kandidátky představili co nejdříve,“* uvedla Blanka Lednická, nová předsedkyně krajského sdružení Pirátů na Vysočině.

---

***ODKAZY***

[Profil Hany Hajnové](https://lide.pirati.cz/personProfile/228)


***Kontakt pro média***:

Hana Hajnová, 721 684 323, hana.hajnova@pirati.cz
