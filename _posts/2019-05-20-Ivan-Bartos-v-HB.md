---
date: 2019-05-13
category: blog
tags: Evropa potřebuje Piráty
layout: post
title: Piráti si zaslouží důvěru v eurovolbách, aby mohli ukázat, jak propojit evropskou dimenzi politiky s tou domácí
author: Hana Hajnová
authorId: hana.hajnova
image: posts/2019-05-20-Ivan-Bartos-v-HB.jpg
---

Havlíčkův Brod, 19. května 2019 - Havlíčkovo náměstí v Havlíčkově Brodě ožilo v neděli odpoledne spoustou pirátské zábavy. Svůj program pro nadcházející volby do EP přijel představit předseda Pirátské strany Ivan Bartoš společně s čelními kandidáty Marcelem Kolajou a Markétou Gregorovou. Kromě známých politických tváří se mohlo na půl druhé stovky návštěvníků projet pirátským autobusem “Buďákem”, zaskákat si na pirátské lodi nebo si užít hudební odpoledne ve společnosti hudebníků Messenjah a AfaRastaFa. 

Celou akci zahájil předseda Pirátské strany Ivan Bartoš, skoro již tradičně se svým akordeonem. Představil pirátský volební autobus a přítomné kandidáty do Europarlamentu - Marcela Kolaju, Markétu Gregorovou a Michala Šalomouna. Zdůraznil, že *“pirátští kandidáti jsou dost dobří na to, aby získali důvěru voličů ve volbách do Evropského parlamentu a pokračovali ve způsobu politické práce tak, jak ji Piráti dělají na půdě českého Parlamentu nebo místních samospráv.”* 

Lídr pirátské kandidáty Marcel Kolaja vysvětloval, proč je důležité přijít k eurovolbám. *“Evropské volby jsou důležité, protože rozhodnou o tom, jestli Evropa zůstane svobodná a liberální nebo jestli ji přenecháme oligarchům a nacionalistům. Piráti budou bránit svobodu v Evropě, naší vizí je svobodná, informovaná, vzdělaná a digitálně propojená evropská společnost.”*

*“Piráti se chtějí zaměřit na větší informovanost občanů - lidé musí vědět, co to Evropská unie je a co konkrétně tam vlastně děláme. Nechceme se na příštích 5 let uzavřít do bruselské bubliny, ale stejně jako doposud komunikovat s lidmi přímo, osobně a upřímně,”* doplnila Markéta Gregorová, druhá v pořadí na pirátské kandidátce. 

V následné veřejné debatě se diskutovalo o tématech dvojí kvality potravin, digitální dani a daňové praxi velkých nadnárodních firem, boji s klimatickou změnou či o problematické směrnici o copyrightu. Publikum nejvíce zajímalo, s kým se chtějí Piráti na půdě Evropského parlamentu spojit, kteří europoslanci jsou jim nejbližší a zda a jak může česká vláda zmírnit dopady evropské směrnice o autorském právu při její implementaci.

Odpolední část akce se nesla na vlnách reggae a hiphopu v podání MC MessenJah a MC AfaRastaFa.

Pirátský autobus můžete na Vysočině potkat ještě dnes odpoledne na Masarykově náměstí [v Jihlavě](https://www.facebook.com/events/597032544040718/). Další pirátské kandidáty pak například ve středu odpoledne [v Třebíči](https://www.facebook.com/events/291399295068812/), kam zavítá Lukáš Blažej nebo Janu Kolaříkovou, která bude ve čtvrtek navečer [v Jihlavském pirátském centru](https://www.facebook.com/events/459225221465107/) povídat o svých zážitcích z Malawi. 

---
*ODKAZY*

[Evropa potřebuje Piráty](https://evropapotrebuje.cz/)

Autor fotografie: Ondřej Tůma

*Kontakty pro média:*

Hana Hajnová, hana.hajnova@pirati.cz, 721 684 323
