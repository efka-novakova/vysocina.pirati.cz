---
date: 2019-05-24
category: blog
tags: eurovolby výsledky Vysočina
layout: post
title: Komentář - I na Vysočině Piráti posílili ve svých preferencích
author: Hana Hajnová
authorId: hana.hajnova
image: posts/2019-05-27-komentar-eurovolby.jpg
---

Jihlava, 27. května 2019 – Dlouhé čekání na výsledky a nakonec slušné třetí místo. Tak dopadly volby do Evropského parlamentu pro české Piráty, kteří tak vyšlou do Bruselu hned 3 nováčky – Marcela Kolaju, Markétu Gregorovou a Mikuláše Peksu. Výsledky na Vysočině veskrze kopírují ty celorepublikové – 1. ANO s 20,45%, 2. ODS s 13,23%, 3. Piráti s 13,12%, 4. KDU-ČSL s 12,97%, 5. koalice STAN a TOP 09 s 8,48%, 6. SPD s 8,45%, 7. KSČM s 7,8% a pětiprocentní hranici na Vysočině překonala i ČSSD (5,09%).

Piráti si tak na Vysočině polepšili o více než 3 procentní body oproti volbám do Poslanecké sněmovny před dvěma lety. Jak tento výsledek hodnotí pirátský poslanec za Vysočinu Jan Pošvář? *„Já jsem skoro již tradičně sledoval průběh voleb jako člen okrskové volební komise u nás v obci, kde podpora Pirátů viditelně sílí a letos zde obsadili druhé místo společně s ODS. Když se podívám na výsledky na krajské úrovni, tak i zde je patrný růst, i když asi pomalejší než bychom si přáli, ale já vnímám ten pomalejší růst jako zdravější a udržitelnější.“*

To potvrzuje i předsedkyně Pirátů na Vysočině Michaela Vodová: *„Já bych chtěla poděkovat všem voličům, kteří nás podpořili a hlavně všem našim dobrovolníkům, protože je to zejména jejich tvrdá a obětavá práce, která za tím výsledkem stojí a které si nesmírně vážíme. S výsledkem jsem spokojená, jen bychom měli být příště možná trochu pokornější v očekávání výsledku a více se zaměřit na naše stabilní voliče, než se nechat strhnout k mediálnímu boji o voliče jiných stran.“* 

---
**ODKAZY**

Úvodní obrázek: [zdroj web ČT24](https://ct24.ceskatelevize.cz/specialy/volby-do-evropskeho-parlamentu-2019/2825486-ano-bodovalo-na-mostecku-ods-v-praze-a-okoli-a)

**Kontakty pro média:**

Hana Hajnová, hana.hajnova@pirati.cz, 721 684 323
