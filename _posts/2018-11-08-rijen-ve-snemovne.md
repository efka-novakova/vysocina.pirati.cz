---
date: 2018-11-08
category: blog
tags: Jan Pošvář Sněmovna říjen 
layout: post
title: Říjen ve Sněmovně z pohledu Jana Pošváře
author: Jan Pošvář
authorId: jan.posvar    
image: posts/2018-11-08-rijen-ve-snemovne.jpg
---

Hned začátkem října vláda předložila náš [návrh](https://www.pirati.cz/tiskove-zpravy/michalek-vlada-podporila-vykradeny-navrh-piratu-proti-kumulaci-odmen-politiku.html) o kumulaci odměn politiků. Bohužel  jde o klasickou metodu premiéra Babiše a jeho hnutí, kdy nejprve zkritizuje práci opozičních stran a následně jejich návrhy recykluje ve vykostěné úpravě. 

Na zemědělském výboru mě nejvíce zvedl ze židle návrh na rozšíření na podporu živočišné výroby skrze zelenou naftu, tj. vratku ze spotřební daně z pohonných hmot pro zemědělce. Rozumím tomu, že dnes nelze utnout podporu zemědělcům, ale pokud už musíme, neschovávejme se za sousední státy, že to dělají podobně, a za neprůhledné vratky. Dělejme to transparentně a s minimální administrativní zátěží. Na výboru se sice vedla zajímavá diskuze, ale nakonec to skončilo stejně tak, že všichni přítomní kromě mně byli pro návrh. K tomuto bodu jsem měl [výstup](https://www.facebook.com/ArAx666/videos/10212153789777097/) i na plénu při jednání ve sněmovně.

Dále jsme podpořili zrušení karenční doby. Prošla novela zákona o státní službě i přes náš odpor, protože novela usnadňuje vyhazování nepohodlných státních zaměstnanců. Nepodpořili jsme v prvním čtením státní rozpočet, protože snížení schodku nelze dělat přes navýšení odhadu příjmů.
Na listopad jsme naplánovali Kulatý stůl o dostupnosti půdy. Debata bude probíhat zejména o dostupnosti půdy pro malé a začínající zemědělce. Pozvání přijali jak zástupci vlastníků půdy a malých zemědělců, tak i Zemědělský svaz, který zastupuje spíše velké agrokomplexy.

---

**Související odkazy:**

[Podívejte se, jak pracují Vaši poslanci](https://www.pirati.cz/snemovna/)

---
