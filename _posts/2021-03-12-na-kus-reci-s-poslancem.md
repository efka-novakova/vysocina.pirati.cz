---
date: 2021-03-08
category: blog
tags:
 - poslanecká kancelář
 - online
layout: post
title: Na kus řeči s poslancem z pohodlí Vašeho domova
author: Jan Pošvář
authorId: jan.posvar
image: posts/2021-03-12-na-kus-reci-s-poslancem.jpg
important: true
---

Jihlava, 12. března 2021 - **Pravidelné poslanecké pondělí se přesouvá do online prostoru a mění se na diskuzní formát s názvem Na kus řeči s poslancem online. Každé pondělí od 15. března tak můžete společně s pirátským poslancem Janem Pošvářem prodiskutovat nejnovější dění v Poslanecké sněmovně, zeptat se na parlamentní novinky, pirátskou politiku nebo výsledky pirátské práce.**

Poslanecká kancelář poslance Jana Pošváře (Piráti) v Jihlavském pirátském centru se už nějakou chvíli musí kvůli koronavirovým opatřením obejít bez návštěvníků a hostů. Naše schůzky a jednání jsme přesunuli do online prostoru. A proto se není čemu divit, že také poslanecká kancelář se vydá na svou druhou online plavbu. Poprvé si návštěvníci mohli online diskuzi vyzkoušet v březnu minulého roku. 

S poslancem Janem Pošvářem se nyní můžete setkat online, z pohodlí Vašeho domova, z kanceláře nebo třeba z koupelny. Stačí Vám k tomu počítač s internetovým připojením, mikrofonem a nainstalovaným programem Jitsi Meet. Uživatelsky jednoduchý návod, jak si stáhnout, nainstalovat a zprovoznit tento videokonferenční software najdete na [https://youtu.be/m2Fxgif56qI](https://youtu.be/m2Fxgif56qI)

A na co se můžete během online setkání zeptat? *„Hosté přicházejí s vlastními nápady nebo hledají řešení pro celospolečenské problémy. Aktuálně se také vyptávají například na usnesení týkající se nouzového stavu a na finální verzi pandemického zákona. Z mé gesční oblasti zemědělství se bavíme o kvótách na potraviny, o erozi, zahrádkářském zákoně atp..“* vyjmenovává témata poslanec Jan Pošvář.

Nezapomeňte, startujeme již v pondělí 15. března od 15:00 na [https://jitsi.pirati.cz/Pultik](https://jitsi.pirati.cz/Pultik)

---

***KONTAKT PRO NOVINÁŘE***

Jiří Svoboda, 724 235 840, <jiri.svoboda.hb@pirati.cz>
