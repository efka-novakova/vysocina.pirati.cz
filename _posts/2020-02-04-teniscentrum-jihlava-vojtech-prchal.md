---
date: 2020-02-04
category: blog
tags: TENISCENTRUM Jihlava Žij!
layout: post
title: TENISCENTRUM JIHLAVA si zvolilo nové představenstvo, v jeho čele stojí zastupitel Vojtěch Prchal
author: Hana Hajnová
authorId:  hana.hajnova
image: posts/2020-02-04-teniscentrum-jihlava-vojtech-prchal.jpg
---

*Jihlava, 3. února 2020* – ***Vojtěch Prchal je zastupitel a předseda zastupitelského klubu Žijeme Jihlavou!, který v komunálních volbách kandidoval jako nezávislý za Piráty. Od května 2019 zasedá v představenstvu městské společnosti TENISCENTRUM JIHLAVA, a.s., která v uplynulém roce řešila především finanční nejistotu spojenou s absencí aktivní činnosti akcionáře PSJ, a.s. Tato nejistota částečně skončila se vstupem nového akcionáře GST sport, s.r.o., jehož zástupci po Valné hromadě společnosti konané ve čtvrtek 30. ledna 2020, oficiálně zasedli do volených orgánů společnosti.***

*„Od mého zvolení do funkce člena představenstva v květnu 2019 se řešila především nechvalná finanční situace spojená i s absencí aktivní činnosti akcionáře PSJ, a.s., jehož podíl byl veřejně dražen v rámci insolvenčního řízení,“* uvedl v prosinci nově zvolený předseda představenstva Vojtěch Prchal k činnosti Teniscentra v uplynulém roce. Tento podíl se podařilo vydražit až na druhý pokus – v prvním kole veřejné dražby se účastnilo město Jihlava jako jediný účastník, ale jeho nabídka nebyla akceptována věřitelským výborem. Dražba tak byla vyhlášena znovu, město Jihlava se v ní kvůli administrativní chybě neúčastnilo a podíl vydražila brněnská společnost GST sport s.r.o. Její zástupce se minulý čtvrtek účastnil Valné hromady Teniscentra, kde byli také zvoleni nominanti do představenstva a dozorčí rady společnosti. 

Aktuální složení volených orgánů Teniscentra je následující:

> **Představenstvo**
>
> ***Předseda představenstva:***
>
> Ing. Vojtěch Prchal (město Jihlava)
>
> ***Členové***
>
> Ing. Miroslav Tomanec, MBA (město Jihlava)
>
> Mgr. Radek Toman (město Jihlava)
>
> Mgr. Petr Ryška (město Jihlava)
>
> Ing. Josef Mech (GST sport, s.r.o.)
>
> Ing. Martin Došek (GST sport, s.r.o.)
>
> Ing. Jiří Varhaník (ICOM transport, s.r.o.)
>
> **Dozorčí rada**
>
> ***Předseda***
>
> Romana Šťastná (GST sport s.r.o.)
>
> ***Místopředseda***
>
> Mgr. Bc. Robert Kohn (město Jihlava)
>
> Eva Krpálková (město Jihlava)

A na co se bude TENISCENTRUM JIHLAVA a.s. soustředit v letošním roce? *„Hlavním cílem pro letošní rok je nastavení obchodního vedení společnosti ve spolupráci s novým akcionářem, zmapování a využití úsporných opatření a celková finanční stabilizace společnosti,“* dodal předseda představenstva Prchal. S novým akcionářem se tomu budou věnovat na příštím zasedání představenstva, na kterém by již měla být k dispozici účetní závěrka za rok 2019.    

---

**Odkazy**

[TENISCENTRUM JIHLAVA](https://www.teniscentrum-ji.cz)

[Žijeme Jihlavou!](http://www.zijemejihlavou.cz)

**Kontakt pro média**

Hana Hajnová, <hana.hajnova@pirati.cz>, 721 684 323
