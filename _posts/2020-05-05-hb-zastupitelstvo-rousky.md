---
date: 2020-05-05
category: blog
tags: Havlíčkův-Brod zastupitelstvo
layout: post
title: Havlíčkobrodské zastupitelstvo v časech koronaviru
author: Jiří Svoboda
authorId:  jiri.svoboda.hb
image: posts/2020-05-05-hb-zastupitelstvo-rousky.jpg
---

Školní lavice, židličky, láhev, desinfekce, propiska, poznámky. To není popis prvního školního dne. To je zasedání havlíčkobrodského zastupitelstva, které se konalo 20. 4. 2020. Tohoto zasedání zastupitelstva se účastnil i pirátský zastupitel Jan Kerber.

Mimořádná opatření kvůli nebezpečné koronavirové nákaze se dotkala i zasedání zastupitelstva města Havlíčkův Brod. *„Jednání proběhlo za zpřísněných bezpečnostních opatření v sále Staré radnice. Seděli jsme od sebe na dvoumetrovou vzdálenost, měli jsme na stole například každý vlastní desinfekci, propisky, v igelitu zabalené otvíráky na láhve. Zajímavé to bylo s mluvením, protože služba roznášela mikrofon na stojanu tak, aby se nikdo nedotýkal a díky tomu docházelo k úsměvným situacím,“* popisuje podmínky při jednání Jan Kerber.

Přestože zasedání zastupitelů nebylo úplně standardní, neznamená to, že by se o ničem nejednalo. Na pořadu jednání bylo například schválení závěrečného účtu a závěrky za rok 2019, změna rozpočtu na rok 2020, žádost o finanční podporu na restaurování oltářů kostelů sv. Kateřiny a Nanebevzetí Panny Marie. Došlo taktéž ke schválení změn územního plánu. *„Ze schválené změny územního plánu byl vyňat původně plánovaný průmyslový objekt u Villa Parku v Čechovce, což je dobře,“* informuje Kerber.

Zastupitelé pak mimo jiné schválili investiční záměr výstavby smíšeného domu dostupného bydlení. *„Město touto stavbou získá 12 nových bytových jednotek pro sociálně ohrožené skupiny obyvatel, včetně bytu pro hendikepované, dostupný byt a menší komerční prostor,“* doplňuje Jan Kerber.

Došlo tradičně i na informace o stavbě jihovýchodního obchvatu města. Pirátský zastupitel Jan Kerber se ptal na archeologické nálezy, které se na stavbě budoucího obchvatu našly. Z úst místostarosty Honzárka zaznělo, že se na třech lokalitách skutečně našly pozůstatky ze středověku, novověku i druhé světové války. Zdržení stavby obchvatu kvůli těmto nálezům se však neočekává.

Na příštím jednání zastupitelstva pak pravděpodobně přijde na přetřes otázka ohledně využití chátrajícího objektu obchodní akademie.

Jak to na jednání vypadalo, se můžete podívat ve videu:

[![IMAGE ALT TEXT HERE](http://img.youtube.com/vi/YOUTUBE_XKfEFs7qp8A/0.jpg)](http://https://www.youtube.com/watch?v=XKfEFs7qp8A)

{% include youtube.html id='XKfEFs7qp8A' %}

---

**Kontakt pro média**

Jiří Svoboda, <jiri.svoboda.hb@pirati.cz>, 724 235 840
