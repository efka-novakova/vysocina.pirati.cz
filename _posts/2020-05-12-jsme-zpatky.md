---
date: 2020-05-12
category: blog
tags: JiPiCe koronavirus 
layout: post
title: Jsme zpátky!
author: Redakce
authorId:  
image: posts/2020-05-12-jsme-zpatky.png
---

*Jihlava, 12. května 2020* - Po téměř dvouměsíční pauze, vynucené mimořádnými opatřeními v důsledku koronavirové nákazy, znovu otevíráme veřejnosti dveře Jihlavského pirátského centra (JiPiCe) na ulici Matky Boží 9 v Jihlavě. Opět tak můžete přicházet se svými nápady na různé akce, workshopy, přednášky, promítání či jiné setkání, která vás napadnou. K dispozici je projektor s plátnem, flipchart, připojení k wi-fi, prostorný dětský koutek a hygienické zázemí včetně kuchyňky. Prostory jsou pro vaše nekomerční akce k dispozici bezplatně. 

Můžete přijít na pirátská setkání, která zde zase budou pravidelně probíhat. A také na akce, které už pro vás v současné době plánujeme. Vrací se velmi oblíbený SWAP nebo-li výměnný bazar věcí, který proběhne v tradičním termínu - druhou středu v měsíci, nejbližší tedy 10. 6. 2020. Naplánována je například i přednáška Extinction Rebellion nebo pásmo o genealogii a další zajímavé akce. Informace o nich najdete v našem kalendáři či na facebookové stránce. 

Samozřejmostí je i to, že se za námi můžete zastavit i když zrovna nebude probíhat žádná akce. Přijít si popovídat, zahrát deskovky, dát si kávu či čaj nebo se jen poradit s tím, co vás trápí. K tomu je zde pro vás připraven vždy s úsměvem Ondra Tůma, kterého v JiPiCe zastihnete v nové otevírací době: 

> Pondělí	  12 - 17 (Poslanecká kancelář)
>
> Úterý 		12 - 17
>
> Středa 		10 - 15
> 
> Čtvrtek		12 - 17

Těšíme se na vás i na vaše nápady!

---

**Kontakt pro média**

Hana Hajnová, <hana.hajnova@pirati.cz>, 721 684 323
