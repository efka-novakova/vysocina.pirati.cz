---
date: 2020-03-04
category: blog
tags: Jihlava koalice Piráti
layout: post
title: Komentář - Jihlavská koalice jede dál
author: Eva Nováková
authorId:  eva.novakova
image: posts/2020-03-04-jihlavska-koalice-jede-dal.jpg
---

*Jihlava, 4. března 2020* – V pondělí 2. března podepsal předseda zastupitelského klubu Žijeme Jihlavou! Vojtěch Prchal (nez. za Piráty) společně s primátorkou Karolínou Koubovou (Fórum Jihlava), Jaroslavem Huňáčkem (ODS) a Martinem Laštovičkou (nez. za KDU-ČSL) novou koaliční smlouvu. „Staronová“ koalice bude podporována některými zastupiteli zvolenými za KDU-ČSL a rada města má nyní šest uvolněných radních z devíti. Náměstka Petra Laštovičku (ODS), který odstoupil ze všech veřejných funkcí na začátku února, nahradil na postu náměstka primátorky Petr Ryška (ODS). Všechny tyto změny potvrdilo zastupitelstvo města na svém pondělním jednání. 

Nově podepsaná koaliční smlouva sice znamená, že budeme působit v menšinové koalici, nicméně o to důležitější bude snaha získat pro naše vize podporu i od ostatních zastupitelů. Věříme, že i nadále se nám podaří držet kurz a realizovat projekty, které Jihlavě přináší například možnost stát se městem přátelským k dětem, řešit dostupné bydlení i bytovou nouzi nebo zajistit kvalitní vzdělání pro všechny. Vedení města může pokračovat i v dalších cílech, které si vytyčilo, ať už jde o snahy o zlepšení kvality životního prostředí a ovzduší ve městě, koncepční rozvoj kultury a cestovního ruchu (díky nově zřízené příspěvkové organizaci Brána Jihlavy) nebo ukončení vleklého sporu o vodohospodářskou infrastrukturu. V neposlední řadě to znamená, že příprava výstavby nového zimního stadionu může pokračovat podle plánu. Piráti se i nadále budou aktivně podílet na práci v sociální oblasti nebo na strategii řízení městských společností. 

---
**Odkazy**

[Oficiální tisková zpráva](https://jihlava.cz/namestkem-primatorky-byl-zvolen-petr-ryska/d-537494/p1=103430?fbclid=IwAR00sYvIdlCtLGhbWT5y7TZ2vFiCkcNiaYkjaxfOnuQJBrfl1aA6L8abX1A)

**Kontakt pro média**

Hana Hajnová, 721 684 323, <hana.hajnova@pirati.cz>
