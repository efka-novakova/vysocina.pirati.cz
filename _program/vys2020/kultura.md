---
title: Kultura
uid: kultura
campaignCategoryUid: vys2020
campaignGroupUid: vys2020
garant: roman.pasek
perex: > Kultura emotext?
order: 1
---

## Kultura

### 1. Kultura přehledně a pro všechny
Rozvineme spolupráci mezi veřejným a soukromým sektorem. Pořadatele kulturních akcí propojíme s Místními akčními skupinami a mikroregiony. Podpoříme sdílení dobré praxe a výměnu zkušeností.
Vysočinu kulturní zpřístupníme také osobám se zdravotním omezením.
Propagace kultury na Vysočině je nedílnou součástí kulturní infrastruktury. Vytvoříme mobilní aplikace, vizuálně zpřehledníme kulturní kalendář na krajském webu. K propagaci kultury využijeme také sociální sítě. Vytvoříme kulturní magazín Kraje Vysočina, kde občané naleznou seznam kulturních akcí na Vysočině.
Využijeme potenciál osobností a rodáků z oblasti kultury (K. H. Borovský, G. Mahler, J. Hašek, Santini atd.).

### 2. Respekt k tradicím
Zintenzivníme podporu regionálních lidových tradic, folklorních souborů a hudebních talentů. Podpoříme kulturu, která vzniká na Vysočině. Systematická péče o tradiční lidová řemesla pocházející z Vysočiny by měla být standardem, stejně tak jako ochrana památek lidové architektury v Kraji Vysočina.

### 3. Nabídneme i materiální podporu 
Příkladem nefinanční podpory mohou být například veřejná prostranství a zázemí pro činnost uměleckých souborů. Finanční podporu poskytneme jen transparentním organizacím.
Umožníme vznik mediálně-marketingového vzdělávacího programu pro občany, zaměstnance, dobrovolníky působící v kultuře (ale třeba i sportu). - Ccílem tohoto projektu jebude zisk kvalifikovaných odborníků, kteří budou schopni sami zajistit vícezdrojové financování svých akcí a mediální či marketingovou podporu. V ideálním případě se tak sníží participace Kraje Vysočina na těchto projektech.
Projekty na podporu kultury a cestovního ruchu nemohou končit kulatým stolem a tištěnou brožurou - nevyužitý potenciál projektu Vysočina Filmová je toho jasným důkazem.

### I malé akce si zaslouží podporu
Každá kulturní akce má svůj význam a hraje nezastupitelnou roli ve společenském životě velkých i malých obcí. Zajistíme, že kulturní granty budou dostupné i pro menší obce a amatérské organizace. Zaměříme se na to, aby veřejná podpora byla poskytovaná akcím a subjektům, které si nejsou schopni zajistit financování ze zisku. Budeme podporovat komunitní akce, začínající a veřejně přístupné projekty. Znovuobnovíme tzv. Malé granty pro podporu kulturních, sportovních, ekologických a sociálních akcí.

### Kultura taky vzdělává 
Podpoříme zavedení dobrovolného vstupného do knihoven, galerií a muzeí, aby byly tyto klíčové kulturní instituce přístupné všem bez rozdílu. Posílíme tak příležitosti pro sdílení informací, vzdělávání a seznamování společnosti s kulturním dědictvím. V těchto institucích zřídíme automaty na výběr dobrovolného vstupného.
