---
title: Oběhové (dříve odpadové) hospodářství
uid: obehove-hospodarstvi
campaignCategoryUid: telc2018
campaignGroupUid: telc-2018
perex: >
  
order: 5
---

Budeme dále rozvíjet a zkvalitňovat třídění odpadu a vylepšovat motivační systém. Rozšíříme sběr bioodpadu, zejména pro bytové domy a kontejnerový sběr kovů (plechovky, hliníková víčka apod.) i na další sběrná hnízda. Navýšíme počet kontejnerů na tříděný odpad (pro plasty, papír, sklo) tam, kde chybí nebo bývají přeplněné.

Chceme zlepšit pořádek u kontejnerů a pokračovat v osvětě, jak správně třídit do určených kontejnerů.

Při úpravě veřejných prostor budeme myslet na vhodné umístění kontejnerů, aby vizuálně nerušily.

Přidáme koše tam, kde chybí a krabice s pytlíky pro pejskaře - do parku a okolí centra, ale i do lokalit, kde dříve bývaly a již nejsou.

Zavedeme sběr olejů z kuchyní a podpoříme další aktivity pro nakládání s odpadem (např. dotřiďovací linku, znovuvyužití odpadu, kompostu).

Nadále budeme podporovat kompostování na zahradách. Kompost je cenný, levnější a zdravější zdroj živin, než umělá hnojiva; navíc humus v půdě zadržuje vodu.

Podpoříme opětovné využití nepotřebných předmětů, např. bleší trhy, bazar použitelných věcí.

Budeme bojovat proti jednorázovým plastům - chceme konec přeplněným košům o Prázdninách v Telči! Zavedeme povinnost používat pouze vratné kelímky na akcích města a "o folkovkách".
