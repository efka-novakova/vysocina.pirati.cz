---
title: Kultura, sport, komunita
uid: kultura-sport-komunita
campaignCategoryUid: telc2018
campaignGroupUid: telc-2018
perex: >
  
order: 7
---

Podpoříme kulturní a sportovní organizace i komunitní projekty pomocí transparentního, férového a včasného grantového systému (viz. granty a dotace města).

Vytvoříme podmínky pro spolupráci škol s kulturními institucemi a sportovními kluby.

Budeme podporovat místní kulturní, společenské a komunitní aktivity, spolky, stávající instituce, ale i jednotlivce a rodiče s dětmi; mateřská centra, DDM, ZUŠ, Kvítek, Podjavořičan, pěvecké sbory, hudební a taneční skupiny, divadelní a výtvarné aktivity, vč. menšinových žánrů, pořadatele kulturních akcí, koncertů, výstav, sousedská komunitní setkávání atd. Vytvářejí hodnoty, které nejsou v tržním prostředí plně ocenitelné penězi. Chceme pomoci např. hromadným paušálním poplatkem za autorská práva, či nabídkou využití veřejných prostor a ploch, městským značením a propagací, lepšími přístupovými cestami apod.

Přehodnotíme každoročně pořádané akce - místo rutiny a velkého počtu akcí se více zaměříme na kvalitu a oživení novými nápady.

Trhy na náměstí - podporujeme různý sortiment, který bude mít vždy vztah k pořádané akci (např. tradiční řemesla, místní výrobky, farmářské a místní potravinářské produkty, vkusné a kvalitní zboží).

Podporujeme přesun telčského muzea do nových vlastních prostor poté, co skončilo na zámku. Telč by měla mít svou stálou expozici (pobočka Muzea Vysočiny Jihlava) např. v brzy bývalém domě seniorů na Starém městě. Další část objektu lze využít pro Muzejní spolek, příp. i další spolky - mohl by vzniknout spolkový dům.

Preferujeme decentní a vkusné vánoční osvětlení, pouliční výzdobu s mírou, ohňostroj bez petard a regulaci nadměrného užívání zábavné pyrotechniky.

Budeme udržovat nová i starší dětská hřiště, všechna přístupná veřejnosti, dbát na funkční oplocení, doplnění zelení, příp. i zastínění.

Na webové stránky města umístíme přehlednou nabídku jednotlivých sportovních aktivit pro občany - jaká sportoviště se dají ve městě využívat, kdy se konají turnaje či pravidelná cvičení.

Připravíme studii proveditelnosti na malý plavecký bazén.

Budeme udržovat dobrý stav přírodního koupaliště u rybníka Roštejn (pravidelné sečení, čistota, pohlídáme, aby se neubírala plocha pláže výstavbou cyklostezky k bufetu apod.).

V případě poptávky chceme více bruslení na zimním stadionu pro veřejnost (i nad rámec smluvně vymezených 3 hodin týdně, zejména o vánočních svátcích a jarních prázdninách, a také ve vhodnějších časech pro veřejnost).
