---
title: Doprava
uid: doprava
campaignCategoryUid: telc2018
campaignGroupUid: telc-2018
perex: >
  
order: 10
---

Budeme dbát na včasné opravy chodníků a povrchů silnic a bezbariérové chodníky.

Redukujeme počet značek a cedulí na nutné minimum.

Chceme zdokonalit nový dopravní režim, který reguluje parkování a vjezd na náměstí. Vraťme v létě občanům i turistům možnost užít si a vidět naše krásné náměstí bez aut. Chceme zákaz vjezdu na náměstí v letní sezóně spolu s optickou vjezdovou závorou (čtečku SPZ), která umožní např. do 30 min. vjezd zdarma (pro zásobování, hosty ubytovacích zařízení, rodiče žáků apod.). Pro rezidenty, pracující na náměstí i turisty zajistit dostatek parkovacích kapacit v dostupné vzdálenosti (např. v areálu bývalého zimního stadionu) na hlídaném parkovišti.

Vytipujeme další vhodnou lokalitu pro parkování při příjezdu do města (např. areál bývalých uhelných skladů apod.)

Efektivní systém parkování - jasně vymezíme jednotlivé zóny pro parkování (placené, rezidenční, zdarma); zajistíme instalace map s vyznačením všech možností parkování ve městě.

Chceme zajistit větší bezpečnost křižovatek ve městě. Optimalizujeme dopravní značení a posílíme bezpečnostní prvky.

Podpoříme cyklodopravu ve městě (cyklopruhy, cyklotrasy, stojany pro cyklisty, úschovny kol, dětské dopravní hřiště apod.).

Mimo město nebudeme ve volné přírodě budovat asfaltobetonové cyklostezky, pouze tam, kde je to opravdu nutné, s přírodním povrchem.

Chceme znovuzprůchodnit stezky a cesty pro vycházky do přírody v okolí města tak, aby umožňovaly i jízdu s kočárky, avšak ponechat původní přírodní povrch a charakter.

Necitlivé budování širokých asfaltobetonových komunikací poškozuje přírodu a krajinu, kazí estetický dojem i pocit vyžití v přírodě a snižuje atraktivitu pro pěší, turisty a cyklisty na horských kolech. Nehledě na budoucí finanční zátěž spjatou s údržbou a opravami cest. Lépe obnovit původní cesty, ponechat je v původní podobě a pouze je vyspravit v úsecích, kde je to potřeba.

Chceme přehodnotit schválený projekt asfaltobetonové cyklostezky Roštejn - Volevčice - Studnice, vedené volnou krajinou. Z výše uvedených důvodů budeme požadovat zrušení projektu a pokud by to nebylo možné, tak alespoň změnit trasu a vést ji podél silnice I. třídy.

Podporujeme dokončení bezpečného příchodu k rybníku Roštejn pod můstkem pod silnicí.

Podpoříme veřejnou dopravu, zejména dojíždění za prací a do škol. Zajistíme financování spojů min. v současném objemu, budeme žádat optimalizaci jízdních řádů (počet spojů a návaznost) a více nepřestupních vlakových spojů do Jihlavy v časech vhodných pro dojíždění. Vhodné by bylo i obnovení přímého autobusového spoje do Brna.
