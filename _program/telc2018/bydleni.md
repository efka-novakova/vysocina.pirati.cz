---
title: Bydlení, zdravotnictví a sociální oblast
uid: bydleni
campaignCategoryUid: telc2018
campaignGroupUid: telc-2018
perex: >
  
order: 3
---

## Chceme zabránit vylidňování města

Chceme Telč zatraktivnit pro všechny věkové skupiny obyvatel, aby v něm zůstávali a cítili se v něm dobře. Toho dosáhneme zvýšením počtu pracovních příležitostí (město musí aktivně lákat podnikatele a investory a to zejména ty, kteří vytváří pracovní místa s vyšší přidanou hodnotou) a vytvořením dostatku stavebních parcel a volných bytů (a to jak pro mladé rodiny, tak i seniory). Důležité je i udržení zdravotnických zařízení, kvalitní školy, kulturní a sportovní vyžití a zlepšení služeb ve městě vč. doplnění těch chybějících.

## Dostupnější bydlení

Chceme vytvořit dostatek příležitostí pro zájemce o stavební pozemky i byty. Je třeba vykoupit, připravit a zasíťovat pozemky pro bytovou výstavbu; pokračovat v lokalitě Dačická a zahájit na Hradecké.

Vytvoříme moderní a smysluplnou bytovou politiku - transparentní evidenci stávajících městských bytů, plán jejich využití a údržby, podpoříme rozšíření obecního bytového fondu (zejména startovací byty pro mladé rodiny a malometrážní pro seniory s regulovaným nájemným).

Nemovitosti v majetku města chceme opravovat a obnovovat v nich byty, postupně vykupovat i staré neudržované domy.

## Zdravotnictví

Chceme udržet alespoň stávající rozsah zdravotnických služeb.

Zavedeme motivační pobídky pro příchod nových lékařů (praktických, dětských i odborných), např. nájemní městské byty, vyhrazené parkování apod.

Nadále budeme dobře udržovat budovu polikliniky, která je v majetku města.

Vytvoříme podmínky pro nákup a zavedení zařízení pro objednávání pacientů ve všech ordinacích, abychom snížili čekací lhůty u některých lékařů.

Budeme spolupracovat s vedením polikliniky Telč a zdravotními pojišťovnami.

## Pro seniory a hendikepované

Podpoříme terénní pečovatelskou službu, která umožňuje seniorům zůstat co nejdéle v domácím prostředí a také odlehčovací služby, či moderní technologie v péči o seniory.

Chceme dále rozvíjet službu Senior taxi, zejména dopravu do zdravotnických zařízení, pokusíme se zapojit další obce a rozšířit dojezdovou vzdálenost i do Dačic a Třeště.

Zasadíme se o bezproblémové přestěhování všech klientů z dosluhujícího domu pro seniory na Starém městě do nově budovaného na Batelovské ulici. Občané Telče, kteří potřebují permanentní asistenci, v něm musí mít své místo.

Budeme usilovat o bezbariérové veřejné budovy.

## Konec heren ve městě

Zrušíme stávající výjimku pro provoz heren ve městě. Sociálně negativní jevy spojené s gamblerstvím jsou pro rodiny a komunitu zničující. Finanční přínos pro město z provozu heren je proti nebezpečnosti vzniku závislosti na herních automatech zanedbatelný.
