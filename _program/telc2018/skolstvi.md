---
title: Školství a podpora rodin s dětmi
uid: skolstvi
campaignCategoryUid: telc2018
campaignGroupUid: telc-2018
perex: >
  
order: 6
---

Nadále podporujeme vyvážený počet míst v mateřských a základních školách dle aktuálního demografického vývoje (variabilní třída, která dle aktuální potřeby slouží jako škola nebo školka).

Pro zlepšení kvality výuky navrhujeme příspěvek z obecního rozpočtu na platy učitelů a osobní rozvoj (supervize, komunikační školení apod.)

Budeme podporovat programy pro zlepšení environmentální osvěty, finanční gramotnosti, výuky práce s novými technologiemi, prevenci závislostí (včetně digitální - nadměrné trávení času s mobilem, internetem, PC hrami apod.).

Výběrová řízení na ředitele škol a školek budeme vypisovat vždy po skončení funkčního období a výběr budeme provádět výhradně na základě konsensu a otevřeného odborného posouzení jejich projektů nezávislou konkurzní komisí.

Podpoříme možnost dlouhodobějšího financování ve školských zařízeních (ne pouze na jeden rok), kdy by vedení školy mohlo mít možnost vytvářet finanční rezervy, které by byly použity v souladu s dlouhodobou koncepcí školy.

Vytvoříme podmínky pro zdravější stravování ve školách (ZŠ i MŠ) a lepší možnosti stravování pro děti se specifickými dietami.

Zavedeme participativní rozpočet v základních školách, kdy si žáci, zejména 2. stupně, mohou vyzkoušet sami rozhodnout o využití malé části školního rozpočtu. Učí se formulovat návrhy, přemýšlet a rozhodovat. Ředitel školy má právo veta.)

Podporujeme případné alternativy (lesní školka, lesní klub apod.) a volnočasové aktivity dětí a mládeže, včetně nízkoprahových zařízení.

Podpoříme aktivity pro rodiče s dětmi - např. nabídkou vhodných prostor, či pozemků.
