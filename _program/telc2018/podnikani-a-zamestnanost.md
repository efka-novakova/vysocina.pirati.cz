---
title: Podnikání a zaměstnanost
uid: podnikani-a-zamestnanost
campaignCategoryUid: telc2018
campaignGroupUid: telc-2018
perex: >
  
order: 2
---

Nevyužité městské nemovitosti nabídneme k dispozici podnikatelům. Přednostně pro nejvíce chybějící služby ve městě (např. obuv, oděvy, masna, atd.)

Podnikatele podpoříme stanovením dostupných nájmů a příznivých podmínek využívání městských nemovitostí (např. možností uhradit nájem i údržbou a rekonstrukcí prostor).

Chceme mít připravené volné pozemky pro případné zájemce o podnikání ve městě. (Souvisí s potřebou zpřesnit územní rezervu pro vedení obchvatu města, která omezuje rozvoj.)

Nabídneme možnosti aktivního zapojení podnikatelů do života města, např. spolupráci na městských akcích, organizaci trhů, setkávání s podnikateli, provozování veřejných WC apod.

Podpoříme lokální trh a místní podnikatele, farmářské trhy, propagaci místních podniků (např. pomocí soutěže).

## Centrum sdílených služeb

Zřídíme centrum, kde nabídneme pomoc podnikatelům i občanům. Konzultant centra bude např. pomáhat podnikatelům a spolkům s hledáním vhodných příležitostí pro financování jejich projektů a poradí jim se zpracováním žádostí o dotace. Bude pomáhat občanům s informačními technologiemi, např. seniorům s digitální agendou veřejné správy. Na základě poptávky bude konzultant v centru organizovat vzdělávací kurzy. Bude také spravovat a pronajímat sdílenou kancelář a zasedací místnost pro různá jednání. Nezávislí profesionálové, začínající podnikatelé či spolky a další zde najdou vhodné zázemí pro svou činnost i pracovní schůzky. Součástí služeb bude i poskytování bezplatné právní pomoci, kterou bude zajišťovat v určený den a čas zkušený právník.
