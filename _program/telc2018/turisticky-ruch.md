---
title: Turistický ruch
uid: turisticky-ruch
campaignCategoryUid: telc2018
campaignGroupUid: telc-2018
perex: >
  
order: 11
---

Pro prosperitu města je důležité udržet turisty ve městě více dní. Podpoříme proto rozšiřování nabídky aktivit a atraktivit ve městě a jeho okolí. Ve spolupráci s mikroregionem chceme budovat naučné stezky a vyznačit okružní cyklotrasy za hranice města. Zaměříme se i na rodiny s dětmi, zvídavé turisty toužící po poznání, ale i na zážitkovou turistiku (např. okružní jízdy po Telči a okolí, vyjížďky na koních apod.). Ve městě chybí průvodcovská služba a propagační materiály v dalších jazycích, je třeba propagovat nejen náměstí a zámek, ale také jiné lokality (např. Staré Město s kostelem Matky Boží a hřbitovem, židovský hřbitov, muzeum techniky, železniční depo apod.).

Chceme vyhláškou regulovat prodejce na náměstí v podloubí, aby neměli zboží neesteticky vystavené v podloubí tak, že se někde téměř nedá procházet.

Podpoříme vznik oblastní destinační společnosti na území např. regionu Renesance posílením/ spoluprací s MAS, mikroregiony a financováním příspěvky obcí i podnikatelů v turistickém ruchu (bezplatné prezentace aktivit), využitím dotací kraje, MMR, společným marketingem destinace a nabídkou produktů.

Podpoříme vyhlášení přírodního parku Javořická vrchovina. Přínosem parku je i "značka kvality", kterou již léta úspěšně využívá sousední Česká Kanada.
