---
title: Volnočasové aktivity
uid: volnocasove-aktivity
campaignCategoryUid: jihlava2018
campaignGroupUid: jihlava-2018
perex: >
  
order: 4
---

**Město musí poskytovat kvalitní zázemí pro děti, pracující i seniory, podněcovat k volnočasovým aktivitám. Dobře se cítíme jen v místě, kde se lidé navzájem znají, kde mají touhu i možnost se setkávat a sdílet. Jen společně to dokážeme.**

## Volnočasové aktivity

Budeme vytvářet podmínky pro sousedské aktivity a setkávání lidí. Čím více se lidé znají, tím více se ve městě cítí bezpečně. Vytvoříme nový atraktivní prostor, ve kterém se každý bude moci realizovat.

Podpoříme startovací byty a dostupné bydlení. Budeme se inspirovat projekty, které přinášejí dobré výsledky v oblasti ukončování bezdomovectví rodin s dětmi. Podpoříme rozvoj kapacit organizací sociální péče, které umožní seniorům co nejvíce zůstat v domácím prostředí.

Budeme hledat možnosti, jak zapojit všechny jednotlivce nebo skupiny lidí do společnosti. Každý může přispět, v každém je skrytý potenciál. Město, ve kterém se dobře žije, umí vytvořit prostor pro každého.

Kulturní aktivity přeneseme z obchodních center a hlavního náměstí blíž k lidem, do každého sídliště a obytné čtvrti. Využijeme práci sociálního architekta.

Chceme město, ve kterém se děti a jejich rodiny cítí dobře, budují si vztah k prostředí a potkávají se se všemi generacemi. Chceme si s dětmi ve městě hrát, ale i relaxovat při sledování této hry. K tomu patří kvalitní služby u dětských hřišť – například možnost dojít si na záchod.

Prosadíme více peněz pro neziskové organizace v oblasti kultury a sportu. Zavedeme průhledný a férový systém rozdělování finančních prostředků.
