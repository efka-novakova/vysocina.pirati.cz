---
title: Revitalizované a čisté město
uid: revitalizovane-a-ciste-mesto
campaignCategoryUid: jihlava2018
campaignGroupUid: jihlava-2018
perex: >
  
order: 2
---

**Nikomu z nás není jedno, jak vypadá město, ve kterém tráví většinu svého času. Ani nám. Víme, že se za poslední roky mnohé zlepšilo, chtěli bychom proto zaměřit pozornost k problémům, s nimiž si dosavadní vedení města nedokázala poradit.**

## Revitalizované a čisté město

Naší prioritou bude revitalizace centra města ve prospěch lepší kvality života v něm a vyšší bezpečnosti.

Chceme město bez odpadků. Do ulic města a především na jeho periferie umístíme více odpadkových košů.

Budeme prosazovat realizaci klidových zón a dostupných venkovních sportovišť. Prioritou jsou všechny sporty, které umožňují rozvoj pohybu napříč generacemi. Každé sportoviště i každé dětské hřiště bude mít technické zázemí.

Budeme preferovat užitnou architekturu, přirozenou estetiku i funkční zeleň. Ukážeme našim občanům, že město může být krásné a přesto nabízet nové plochy pro rozvoj za přijatelnou cenu.

Konečně začneme město plánovat s ohledem na všechny pilíře udržitelného rozvoje. Posílíme zejména důraz na život člověka v tomto městě, na jeho potřeby i touhy.

Nebojíme se investičních příležitostí, protože umíme komunikovat. A budeme komunikovat stejně s drobnými stavebníky jako i s velkými investory. V rámci tohoto pomyslného kulatého stolu předložíme srozumitelná, transparentní a spravedlivá pravidla hry.
