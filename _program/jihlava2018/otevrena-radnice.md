---
title: Otevřená radnice
uid: otevrena-radnice
campaignCategoryUid: jihlava2018
campaignGroupUid: jihlava-2018
perex: >
  
order: 1
---

**Máte pocit, že jihlavský magistrát je místem, kde občan není vítán? Že otevřená radnice je tím posledním slovem, které byste pro její charakteristiku použili? Máme řešení.**

## Otevřená radnice

Zlepšíme informovanost občanů o tom, čím se radnice zabývá. Zpopularizujeme videopřenosy a záznamy z jednání zastupitelstva na internetu a ke každému jednání s předstihem transparentně zveřejníme podrobné podklady. Prostřednictvím internetu budeme přehledněji zveřejňovat smlouvy, které město uzavírá.

Podpoříme aktivní účast mládeže i dospělých na chodu města. S občany budeme aktivně diskutovat o všech důležitých záležitostech a problémech – osobně i na internetu, to vše bez byrokracie a úřednického slangu.

Zlepšíme podmínky pro účast občanů na jednáních zastupitelstva a zapojíme je do rozhodování v rámci jednotlivých komisí města. V městských novinách i na webu vytvoříme prostor pro připomínky a návrhy občanů.

Z rozpočtu vyčleníme část, o jejímž využití budou moci rozhodovat obyvatelé města. Ti budou mít možnost navrhovat vlastní projekty a v hlasování rozhodovat o tom, které z nich budou podpořeny.

Podpoříme místní referenda o důležitých otázkách a budeme sami aktivně přispívat k tomu, aby voliči měli při rozhodování všechny dostupné a objektivní informace.
