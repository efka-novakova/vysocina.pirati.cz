---
title: Vzdělávání
uid: vzdelavani
campaignCategoryUid: jihlava2018
campaignGroupUid: jihlava-2018
perex: >
  
order: 5
---

**Každá vyspělá společnost staví svůj rozvoj na podpoře vzdělanosti. Dokáže se dobře postarat o děti, které potřebují pomoci zdolávat handicapy, či naopak děti, které potřebují podpořit v rozvoji svého nadání. Společně s učiteli a rodiči budeme usilovat o to, aby do našich škol chodily spokojené děti, které se učí pro život.**

## Vzdělávání

Zajistíme rovný přístup ke vzdělání pro všechny děti s ohledem na maximální rozvoj jejich potenciálu.

Nastavíme spravedlivou spádovost škol, která zohlední populační rozložení a kapacitu škol. U školy vzdělávající primárně žáky se speciálními vzdělávacími potřebami naopak spádovost zrušíme.

Budeme podporovat rozvoj péče o nadané děti a žáky v rámci školy. Zaměříme se na nadání také v jiných oblastech než ve sportu.

Zajistíme dostatek míst pro děti ve spádových mateřských školách. Vybudujeme třídy pro dvouleté děti v MŠ s odpovídajícím vybavením, zázemím a kvalifikovanými pedagogy.

Zavedeme efektivní jazykové vzdělávání již od 1. stupně základní školy. Důraz budeme klást na aktivní a praktické užití jazyka, účast zahraničních lektorů a rodilých mluvčí.

Zavedeme koncepce výchovně vzdělávacího procesu ve vzdělávacích institucích zřizovaných městem.

Ve školách a školkách budeme podporovat zavádění kvalitního a cenově dostupného stravování bez náhražek a polotovarů, s důrazem na místní produkty a zdravé výrobky. Budeme důslední při kontrolách plnění těchto norem.
