---
title: Vysočina bezpečná
uid: bezpecna
campaignCategoryUid: 2020vys
campaignGroupUid: 2020vys
garant: pavel.knezik
perex1: Vnímáme Vysočinu jako bezpečné místo pro život. Takové místo bychom rádi předali i našim dětem. Našimi prioritami jsou informovanost, prevence místo represe i podpora spolkového života v místních komunitách. Právě dobré sousedské vztahy jsou mnohdy funkčnějším řešením než úřední mechanismy.
perex2: Zločinu je lépe předcházet, než ho trestat. Zaměříme se na systematickou prevenci kriminality ve všech oblastech života. Nedílnou prioritou bude podpora integrovaného záchranného systému, včetně koordinace s dobrovolnými hasiči a krajskými krizovými centry.
order: 11
---

**Vnímáme Vysočinu jako bezpečné místo pro život. Takové místo bychom rádi předali i našim dětem. Našimi prioritami jsou informovanost, prevence místo represe i podpora spolkového života v místních komunitách. Právě dobré sousedské vztahy jsou mnohdy funkčnějším řešením než úřední mechanismy.**

**Zločinu je lépe předcházet, než ho trestat. Zaměříme se na systematickou prevenci kriminality ve všech oblastech života. Nedílnou prioritou bude podpora integrovaného záchranného systému, včetně koordinace s dobrovolnými hasiči a krajskými krizovými centry.**

### Počítačová kriminalita jako hrozba dnešní společnosti
* Zvýšenou pozornost budeme věnovat podpoře kvalitních programů a aktivit zabývajících se kybernetickou kriminalitou a šířením dezinformací.
* Podpoříme programy na ochranu zranitelných skupin občanů (děti, senioři) proti kybernetické kriminalitě, kyberšikaně a dalším nástrahám internetu (dezinformace, řetězové e-maily).
* Podpoříme vytvoření podpůrné sítě preventistů na školách. Do prevence zahrneme také rodiče.

### Prevence místo represe
* Posílíme koordinaci při práci s lidmi v dluhové pasti včetně osvětových a vzdělávacích aktivit pro širokou veřejnost.
* Promyšleně podpoříme výběr certifikovaných preventivních programů a inovativních moderních postupů pro školy, veřejnost, seniory a další rizikové skupiny obyvatelstva.
* Podpoříme rozumné protidrogové preventivní programy a programy v oblasti prevence závislostí, které jsou založeny na vyškolení a zapojení samotných lidí se zkušeností se závislostmi.
* Více zapojíme Krajskou platformu pro prevenci kriminality. Prosadíme, aby se scházela každý měsíc a věnovala se koncepční práci.
* Podpoříme obce v dosahování nulové tolerance vůči hazardu. Finanční přínos z provozu heren je proti nebezpečnosti vzniku závislosti na herních automatech zanedbatelný.
* Podpoříme vznik spádových komunitních center pro obce s rozšířenou působností.
* Budeme koordinovaně přistupovat k sociálně vyloučeným lokalitám a snažit se předcházet jejich vzniku.
* Zapojíme místní úřady, neziskové organizace, policii, školy, úřad práce a další aktéry tak, abychom mohli efektivně řešit všechny problémy související se sociálním vyloučením.
* Budeme podporovat a realizovat aktivity vedoucí k odstraňování překážek, pro návrat lidí na trh práce.
* Získání stabilního zaměstnání je účinná prevence protizákonné činnosti. Zaměříme se na projektovou spolupráci s Úřadem práce, s neziskovými organizacemi, se zaměstnavateli.
* Sport jako podpora komunity, nejen v menších obcích. Zaměříme se na podporu sportu jako preventivní činnosti. Podpoříme i rozvoj a výstavbu veřejně přístupných hřišť a sportovišť.
* Z pohledu prevence kriminality zrevidujeme stávající programy a podpoříme obce i neziskové organizace v zavádění nových programů.

### Bezpečnost v 21. století
* Bezpečnost má mnoho podob – energetickou, internetovou, silniční, protipožární. Budeme dbát o ochranu zdraví a života našich obyvatel, chránit majetek proti nečekaným událostem a živelným pohromám, dbát o informační i kybernetickou bezpečnost nebo bojovat proti extremismu.
* Zaměříme se na systematické vzdělávání v oblasti používání kritického myšlení, abychom přispěli k odolnosti našich obyvatel vůči dezinformacím.

### Integrovaný záchranný systém (IZS)
* Zaměříme se na transparentní financování záchranných složek a jejich personální stabilizaci.
* Zmapujeme aktuální fungování IZS. Budeme hledat příležitosti pro zlepšení vzájemné spolupráce.
* Aktivně se zapojíme do systému “First responder”, který vzdělává dobrovolníky. Ti díky mobilní aplikaci pomáhají při záchraně životů před příjezdem zdravotnické záchranné služby.
* Poskytneme obcím koordinovanou podporu pro efektivní fungování obecních policií, například sdílením dobré praxe nebo nabídkou sdílení odborností u jednotlivých pracovníků.

### Pohotovost vždy k dispozici 24/7
* Zavedeme proplácení pohotovostí psychosociálních pracovníků zdravotnické záchranné služby, kteří pomáhají lidem po prožití psychického otřesu při mimořádných událostech.

### Spolupráce záchranné služby s krajskými krizovými centry
* Podpoříme spolupráci zdravotnické záchranné služby s krizovým centrem. Díky tomu dojde ke zlepšení systému v akutních stresových situacích.
* V současnosti není krizové centrum vybaveno k výjezdům na místa mimořádných událostí. Zajistíme financování na akutní výjezdové služby krizového centra. Podpoříme i společná školení a propojování zaměstnanců.

### Dobrovolní hasiči
* Zvýšenou pozornost budeme věnovat dobrovolným hasičským sborům, plnících v obcích nejen funkci protipožární ochrany, ale i prvku komunitního a společenského života.
* Zaměříme se na možnosti finanční, materiální i metodické podpory, která bude vycházet z průzkumu jejich konkrétních potřeb v jednotlivých místech.

### Stop azbestu
* Chceme prostředí bez azbestu. Ve veřejných prostorech je stále mnoho azbestu, který ohrožuje naše zdraví. Zmapujeme situaci v Kraji Vysočina a navrhneme nápravná opatření.
