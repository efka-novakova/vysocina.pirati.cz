---
title: Vysočina pečující
uid: pecujici
campaignCategoryUid: 2020vys
campaignGroupUid: 2020vys
garant: eva.novakova
perex1: Rozvojem sociálních služeb přispějeme k tomu, aby každý občan Kraje Vysočina mohl uplatnit svůj potenciál, přispívat společnosti a důstojně trávit i chvíle, kdy podporu a pomoc potřebuje on sám.
perex2: Organizace poskytující sociální služby v jednotlivých městech a obcích Vysočiny si zaslouží naši plnou podporu. Tyto organizace totiž nejlépe vědí, jaké služby jejich klienti potřebují a využívají, a které služby jsou naopak nedostatkové a nevyhovující. Týká se to služeb pro seniory, rodiny, děti nebo hendikepované.
perex3: Důležitým tématem je pro nás i financování sociálních služeb a férové ohodnocení sociálních pracovníků.
order: 4
---

**Rozvojem sociálních služeb přispějeme k tomu, aby každý občan Kraje Vysočina mohl uplatnit svůj potenciál, přispívat společnosti a důstojně trávit i chvíle, kdy podporu a pomoc potřebuje on sám.**

**Organizace poskytující sociální služby v jednotlivých městech a obcích Vysočiny si zaslouží naši plnou podporu. Tyto organizace totiž nejlépe vědí, jaké služby jejich klienti potřebují a využívají, a které služby jsou naopak nedostatkové a nevyhovující. Týká se to služeb pro seniory, rodiny, děti nebo hendikepované.**

**Důležitým tématem je pro nás i financování sociálních služeb a férové ohodnocení sociálních pracovníků.**

### Každé dítě potřebuje rodinu
* Jsme přesvědčeni, že malé děti do ústavů nepatří. Budeme podporovat různé formy náhradní rodinné péče.
* Posílíme preventivní práci s rodinou pomocí rozšíření služeb a poradenství pro rodiny s dětmi. Zřídíme nízkoprahová zařízení i v menších obcích.
* Navýšíme počet dlouhodobých a přechodných pěstounů. Zaměříme se na zvýšení efektivity procesu posuzování náhradní rodinné péče.

### Domov je základ
* Zaměříme se na bydlení ohrožených rodin i jednotlivců.  Finančně i metodicky podpoříme obce v oblasti zavádění moderních postupů v oblasti sociálního a dostupného bydlení, například Housing first (bydlení především) nebo komunitního bydlení.
* Do bytové politiky zahrneme systémy krizového, bezbariérového a chráněného bydlení. Pomůžeme i malým obcím s efektivním předcházením bytové nouzi jejich obyvatel.

### Služby a vyžití pro seniory
* Podpoříme asistenční služby a terénní práci pro ty seniory, kteří s touto pomocí mohou a chtějí bydlet doma.
* Ve výstavbě domovů pro seniory nebudeme podporovat výstavbu velkých komplexů s jednostranným využitím. Zaměříme se na komunitní typ bydlení a podpoříme obce při zvyšování kapacit obecních domovů pro seniory.
* I v důchodu se toho dá hodně zažít. Vytvoříme programy na podporu aktivního života seniorů. Zaměříme se na finanční i nefinanční formy podpory.
* Sjednotíme metodiku posuzování soběstačnosti v rámci kraje a vytvoříme on-line systém k podávání žádostí do domova seniorů nebo domovů se zvláštním režimem zřizovaných krajem.
* Pro seniory, kteří mají problém s financováním bydlení, podpoříme alternativní formy, třeba sdílené bydlení.
* Vytvoříme model realizace služby “Senior taxi”. Zajistíme dopravu k lékaři všem seniorům i v těch obcích, kde není dostatečná veřejná dopravní obslužnost.

### Sociální služby s důrazem na lidskost
* Budeme se soustředit na rozvoj kvalitních terénních služeb s cílem odlehčit pobytovým službám a poskytnout služby v domácím prostředí co nejdéle je to možné.
* Vytvoříme podmínky pro zabezpečení potřeb v odlehčovacích službách. Zajistíme dostatečnou síť odlehčovacích služeb pro osoby pečující o dlouhodobě nemocné a seniory.
* Podpoříme rozvoj komunitních přístupů v sociálních službách.
* Podpoříme rozvoj sítě adiktologických služeb pro lidi se závislostí a inovativních přístupů v této oblasti.

### Spolupráce sociálních a zdravotních služeb
* Podpoříme spolupráci sociálního a zdravotního systému poskytování služeb. Díky dobré koordinaci zkvalitníme péči a snížíme náklady poskytovaných služeb.

### Stabilní financování
* Budeme usilovat o stabilní financování sociálních služeb obcemi, krajem i vládou.
* Budeme prosazovat zodpovědnější přístup k zajištění stability sociálních služeb.
* Zaměříme se na propagaci a rozvoj dobrovolnictví v sociálně prospěšných projektech.

### Do života s nadějí
* Podpoříme mladé dospělé opouštějící ústavní výchovu nebo pěstounskou péči. Zřídíme pro ně návazné služby, podporu při přechodu do samostatného života nebo chráněná pracovní místa.
* Zavedeme systém rezervace míst v pobytových službách Kraje Vysočina pro „mladé dospělé“ s omezenou svéprávností, kteří opouštějí dětský domov nebo pěstounskou péči.
* Podpoříme rozvoj bezpečné hostitelské péče.

### Zdravotní handicap není past
* Občané Vysočiny by se měli cítit dobře, i když třeba mají nějaký zdravotní handicap. Podpoříme obce na jejich cestě k bezbariérovosti nebo při budování systémů veřejných bezbariérových toalet.
* Pomocí odlehčovacích služeb nebo vzdělávání podpoříme rodiče dětí se zdravotním i mentálním postižením.
* Podpoříme vznik komunity rodičů se zdravotním postižením a sdílené péče v Kraji Vysočina.
* Ve spolupráci s krajskou pobočkou Úřadu práce podpoříme zaměstnavatele v zaměstnávání osob se zdravotním hendikepem.  

### Pomoc místo plýtvání
* Podpoříme systémy materiální a potravinové pomoci. Naším cílem je dostat pomoc i do menších obcí. Zamezíme plýtvání a posílíme solidaritu s lidmi v nouzi.
