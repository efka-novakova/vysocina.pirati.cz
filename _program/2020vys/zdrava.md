---
title: Vysočina zdravá
uid: zdrava
campaignCategoryUid: 2020vys
campaignGroupUid: 2020vys
garant: miroslav.vacha
perex1: Základem kvalitní zdravotní péče je její časová a dojezdová dostupnost. Dostupnost je ovlivněna dostatečným množstvím lékařů a zdravotního personálu. Z toho důvodu budeme prosazovat programy pro zajištění zdravotního personálu v kraji, a to včetně zubní, lékařské a lékárenské dostupnosti.
perex2: Zaměříme se také na efektivní a dobře manažersky zvládnuté řízení nemocnic a poskytované péče. Budeme hledat cesty, jak zjednodušit a snížit nežádoucí administraci. Ta zdržuje naše lékaře od opravdové péče o pacienty.
order: 3
---

**Základem kvalitní zdravotní péče je její časová a dojezdová dostupnost. Dostupnost je ovlivněna dostatečným množstvím lékařů a zdravotního personálu. Z toho důvodu budeme prosazovat programy pro zajištění zdravotního personálu v kraji, a to včetně zubní, lékařské a lékárenské dostupnosti.**

**Zaměříme se také na efektivní a dobře manažersky zvládnuté řízení nemocnic a poskytované péče. Budeme hledat cesty, jak zjednodušit a snížit nežádoucí administraci. Ta zdržuje naše lékaře od opravdové péče o pacienty.**

### Dostatek lékařů a zdravotních sester v regionu
* Zajistíme dostupnou a kvalitní zdravotní péči v regionech, tedy dostatek lékařů a zdravotního personálu.
* Budeme prosazovat programy pro zajištění zdravotního personálu v regionech. O jejich podpoře povedeme jednání se zdravotními pojišťovnami.

### Zubní a lékařská péče v dojezdové vzdálenosti pro každého
* Zajistíme časovou a dojezdovou dostupnost pohotovostní zubní, lékařské a lékárenské péče.

### Ochrana pacienta
* Podpoříme zavedení zdravotního ombudsmana Kraje Vysočina, který bude hájit práva a zájmy pacientů ve vztahu k péči o zdraví.
* Díky zřízení postu zdravotního ombudsmana očekáváme zlepšení komunikace a informovanosti mezi pacienty a poskytovateli zdravotnické péče.

### Stabilizace personální situace nejen v nemocnicích
* Navrhneme konkrétní opatření vedoucí ke stabilizaci personální situace.
* Zaměříme se na motivační balíčky, náborová řešení, nové smlouvy s pojišťovnami k navýšení plateb za zdravotní výkony, mzdové příplatky a supervize pro zdravotní pracovníky.
* Poskytování psychosociální podpory ve zdravotnictví vnímáme jako jeden z klíčových prvků podpory a posílení personální stabilizace. Tato podpora je účinnou prevencí proti syndromu profesního vyhoření.

### Více péče u vás doma
* Více péče doma znamená pohodlí, kvalitu, ušetřený čas i peníze. Podporujeme zapojení obvodních lékařů do spolupráce s domácími hospici a zdravotními službami.
* Díky péči domácích sociálně zdravotních zařízení budeme snižovat přetěžování nemocnic a ambulancí.

### Efektivní záchranná služba
* Podporou domácí zdravotní péče zvýšíme efektivitu záchranné služby, často zatěžovanou výjezdy k neakutním zdravotním stavům.
* Vytvoříme systém zpětné vazby o správném využívání záchranné služby.
* Podpoříme realizaci výjezdových posádek se „superzáchranáři“ neboli speciálně vyškolenými profesionály s rozšířenými znalostmi pro akutní zajištění našich životů.

### Manažerské schopnosti ve zdravotnictví
* Zaměříme se na to, aby manažerské pozice byly obsazeny lidmi s náležitým manažerským vzděláním a schopnostmi.
* Budeme klást důraz na správný způsob řízení lidí a posilování dobrých vzájemných vztahů na pracovišti, včetně zdravé loajality, důvěry a tím i pracovního nasazení.
* Zavedeme podávání zpětné vazby vedoucím pracovníkům pro zkvalitnění práce. Zaměříme se na strategii vytváření příznivého pracovního prostředí ve zdravotnických provozech.

### Kvalitní strava pro pacienty
* Podpoříme nemocnice ve zlepšení stravování pro pacienty. Rozšíříme používání a nákup lokálních surovin, zvýšení podílu čerstvé zeleniny a ovoce.
* Zaměříme se na zkvalitnění práce nutričních poradců. Strategii používání potravin upravíme na základě vědeckých důkazů o vlivu potravin na zdraví.
* Posílíme lokální zemědělce prostřednictvím krajského veřejného stravování.   

### Usnadnění administrativy = více péče o pacienty
* Zdravotníci se nadměrně věnují administrativě namísto péče o pacienta. Zjednodušíme a snížíme nežádoucí administrativu ve zdravotnictví. Využijeme pomoci uživatelsky přívětivějších nemocničních systémů a kvalitnějšího propojení dat.

### Péče o děti ve všech ohledech
* Vnímáme jako důležité, aby děti měly zajištěnou péči i v oblasti duševního zdraví. Budeme usilovat o dostatečné kapacity dětských akutních psychiatrických lůžek.

### Paliativní péče
* Podpoříme dostupnost paliativní a hospicové péče ve všech částech Vysočiny. Budeme podporovat terénní práci v domácím prostředí v oblasti paliativní péče.
* Navýšíme mzdy zdravotníkům v domácí i hospicové péči.
* Vytvoříme dialog o dostupnosti hospicové péče. Na základě výsledků odborné debaty budeme realizovat výstavbu menších hospiců při nemocnicích, nebo centrálního kamenného hospice.

### Reforma psychiatrické péče
* Ve spolupráci s Ministerstvem zdravotnictví a lokálními poskytovateli sociálních a zdravotních služeb budeme podporovat Centra duševního zdraví tak, aby byly terénní služby i pobytová péče lépe dostupné i v regionech.
